wav/saamgwokjinji/151/151_001.wav|話說邵悌呢就靜靜對司馬昭講，鐘會此人啊就志大心高，唔應該畀佢獨掌大權㗎噉。|0
wav/saamgwokjinji/151/151_002.wav|司馬昭話喇：嗯？哼哼哼哼哼哼哼哼哼哼哼哼，你以為我唔知道咩？|0
wav/saamgwokjinji/151/151_003.wav|既然主公已經知道喇，點解唔搵人同佢一齊擔任呢個職務吖？|0
wav/saamgwokjinji/151/151_004.wav|哼，朝上嘅大臣，個個都話唔能夠去攻打西蜀。|0
wav/saamgwokjinji/151/151_005.wav|噉即係表明，佢哋個個都心怯。|0
wav/saamgwokjinji/151/151_006.wav|若果夾硬要佢哋去打仗，就實打敗仗。|0
wav/saamgwokjinji/151/151_007.wav|而家，唯獨鐘會，能夠提出攻打西蜀嘅策略，噉就說明佢冇心怯。|0
wav/saamgwokjinji/151/151_008.wav|個心唔怯，就必定能夠攻破西蜀嘅。|0
wav/saamgwokjinji/151/151_009.wav|西蜀一破，噉西蜀啲人就已經心驚膽裂。|0
wav/saamgwokjinji/151/151_010.wav|正所謂敗軍之將就不可以言勇；亡國之大夫，不可以圖存。|0
wav/saamgwokjinji/151/151_011.wav|到嗰陣時，鐘會即使想作反啊，西蜀嘅人又點能夠幫助佢呢？|0
wav/saamgwokjinji/151/151_012.wav|嗯，至於我哋魏國嘅人呢，打勝咗就想回國咯，必定唔肯跟埋鐘會作反嘅，所以，就更加唔使擔心喇。|0
wav/saamgwokjinji/151/151_013.wav|誒，呢番說話，我只係同你一個人講，千祈唔好洩漏出去。|0
wav/saamgwokjinji/151/151_014.wav|聽咗司馬昭呢一番說話，邵悌唔服都唔得喇。|0
wav/saamgwokjinji/151/151_015.wav|好喇，而家講下鐘會。|0
wav/saamgwokjinji/151/151_016.wav|呢一日已經安好營嘞，佢就召集全體將官嚟發佈命令。|0
wav/saamgwokjinji/151/151_017.wav|當時佢部下，有監軍衛瓘，護軍胡烈，大將田續、龐會、田章、爰𩇕、丘建、夏侯鹹、王買、皇甫闓、句安等等啊總共八十幾名。|0
wav/saamgwokjinji/151/151_018.wav|鐘會話喇：攻打西蜀，必須一位大將嚟做先鋒，逢山開路遇水搭橋，邊個敢擔當呢個職位啊？|0
wav/saamgwokjinji/151/151_019.wav|許儀應聲而出話：我願意！|0
wav/saamgwokjinji/151/151_020.wav|許儀係邊個啊？|0
wav/saamgwokjinji/151/151_021.wav|許儀乃係虎將許褚個仔。|0
wav/saamgwokjinji/151/151_022.wav|佢一開聲，所有嘅將官都贊成啊，都話呢個先鋒印呀非佢嚟掛不可啊！|0
wav/saamgwokjinji/151/151_023.wav|噉鐘會就話喇：你係勇將嘅後代，父子都出名。|0
wav/saamgwokjinji/151/151_024.wav|而家眾將官亦贊成你，噉就由你掛先鋒印，率領五千馬軍、一千步軍直取漢中。|0
wav/saamgwokjinji/151/151_025.wav|你兵分三路，由你率領中路，出斜谷，左軍，出駱谷，右軍出子午谷。|0
wav/saamgwokjinji/151/151_026.wav|呢啲地方都係崎嶇險要，你要命令軍隊填平道路，修理橋樑，鑿山破石，排除障礙。|0
wav/saamgwokjinji/151/151_027.wav|違反命令就按軍法處置！|0
wav/saamgwokjinji/151/151_028.wav|小將得令！許儀接受咗命令，立即帶兵前進。|0
wav/saamgwokjinji/151/151_029.wav|鐘會隨後呢，率領十萬大軍，星夜起程啊。|0
wav/saamgwokjinji/151/151_030.wav|而家講下鄧艾嘞。|0
wav/saamgwokjinji/151/151_031.wav|當佢一接到命令佢帶兵討伐蜀國嘅詔書之後呢，佢一方面，叫司馬望去壓制羌人。|0
wav/saamgwokjinji/151/151_032.wav|另一方面呢，又發檄文通知雍州刺史諸葛緒，天水太守王頎，隴西太守牽弘，金城太守楊欣，各帶本部軍兵就前嚟聽候調遣。|0
wav/saamgwokjinji/151/151_033.wav|等到人馬到齊之後喇，有一晚，鄧艾就發咗個夢噃。|0
wav/saamgwokjinji/151/151_034.wav|他夢見自己啊，行上一座高山，就望住漢中。|0
wav/saamgwokjinji/151/151_035.wav|忽然間喺佢腳下，迸發出一股泉水，嗰啲水呀猛咁湧出嚟。|0
wav/saamgwokjinji/151/151_036.wav|噉一陣間呢鄧艾就扎醒咗，通身流汗唔瞓得着喇，噉咪索性坐起身等到天光。|0
wav/saamgwokjinji/151/151_037.wav|天光之後，佢叫個護衛爰邵嚟問下佢。|0
wav/saamgwokjinji/151/151_038.wav|噉啊事關爰邵此人啊，就好識占卦嘅。|0
wav/saamgwokjinji/151/151_039.wav|鄧艾將個夢一五一十噉講畀爰邵聽。|0
wav/saamgwokjinji/151/151_040.wav|爰邵就回答話：易經有講，山上有水曰蹇，噉呢個乃係蹇卦。|0
wav/saamgwokjinji/151/151_041.wav|根據卦象係利西南，不利東北。|0
wav/saamgwokjinji/151/151_042.wav|因為孔子講：蹇利西南，往有功也；不利東北，其道窮也。|0
wav/saamgwokjinji/151/151_043.wav|將軍呢次出發，必定征服西蜀嘅。|0
wav/saamgwokjinji/151/151_044.wav|不過，就係可惜蹇滯唔能夠返嚟啫。|0
wav/saamgwokjinji/151/151_045.wav|鄧艾聽佢噉樣講法，哎個心呀好唔安樂啊。|0
wav/saamgwokjinji/151/151_046.wav|冇幾耐，鐘會嘅檄文到喇，就約鄧艾起兵，喺漢中會合。|0
wav/saamgwokjinji/151/151_047.wav|於是鄧艾就調兵遣將咯喎：|0
wav/saamgwokjinji/151/151_048.wav|佢派雍州刺史諸葛緒，帶一萬五千兵馬，就先去切斷姜維嘅歸路。|0
wav/saamgwokjinji/151/151_049.wav|跟住呢，就派天水太守王頎啊，帶一萬五千兵，從左方攻沓中；|0
wav/saamgwokjinji/151/151_050.wav|派隴西太守牽弘，帶一萬五千兵，從右方攻沓中；|0
wav/saamgwokjinji/151/151_051.wav|再派金城太守楊欣，帶一萬五千人，喺甘松攻姜維嘅背後。|0
wav/saamgwokjinji/151/151_052.wav|鄧艾自己呢，就帶兵三萬往來接應。|0
wav/saamgwokjinji/151/151_053.wav|係喇，而家呢再講返下轉頭先，就講下當鐘會出師嗰日啊。|0
wav/saamgwokjinji/151/151_054.wav|噉嗰日就威風咯吓，有文武百官就送到出去城外，連司馬昭都親自出嚟送行嘅。|0
wav/saamgwokjinji/151/151_055.wav|只見旌旗蔽天日就鎧甲閃寒光，人強馬壯威風凜凜，人人都讚羨啊。|0
wav/saamgwokjinji/151/151_056.wav|吖就唯有相國參軍劉寔，一味係瞇瞇笑就冇開聲噃。|0
wav/saamgwokjinji/151/151_057.wav|太尉王祥見到劉寔噉樣嘅表情，就拉住劉寔隻手問佢嘞：|0
wav/saamgwokjinji/151/151_058.wav|鐘會同鄧艾兩個人，呢次出師可唔可以平定西蜀呢嚱？|0
wav/saamgwokjinji/151/151_059.wav|劉寔話：西蜀啊必定攻破佢嘅。|0
wav/saamgwokjinji/151/151_060.wav|不過，哎不過恐怕佢哋都返唔嚟京都㗎喇。|0
wav/saamgwokjinji/151/151_061.wav|啊？誒何以見得呢？|0
wav/saamgwokjinji/151/151_062.wav|嘿嘿嘿嘿嘿嘿嘿嘿嘿嘿，劉寔一味笑冇回答。|0
wav/saamgwokjinji/151/151_063.wav|噉王祥呢亦唔再問落去喇。|0
wav/saamgwokjinji/151/151_064.wav|好而家講返下姜維，姜維喺沓中接到報告，話魏兵要嚟侵犯喇。|0
wav/saamgwokjinji/151/151_065.wav|即刻就寫好份表章就派人日夜兼程，飛馬送去成都就向劉禪稟奏。|0
wav/saamgwokjinji/151/151_066.wav|姜維喺表章裏便，請求劉禪下一道詔書：|0
wav/saamgwokjinji/151/151_067.wav|派左車騎將軍張翼，帶兵去守衛陽安關；|0
wav/saamgwokjinji/151/151_068.wav|派右車騎將軍廖化，帶兵去守陰平橋。|0
wav/saamgwokjinji/151/151_069.wav|因為呢兩笪地方啊最緊要，一失咗呢兩笪地方呢漢中就保唔住。|0
wav/saamgwokjinji/151/151_070.wav|同時請劉禪啊派遣使者，去東吳求救。|0
wav/saamgwokjinji/151/151_071.wav|並且話自己立即啊出動沓中嘅兵馬去迎敵噉。|0
wav/saamgwokjinji/151/151_072.wav|呢個時候係咩嘢年份呢？當時乃係蜀漢景耀六年。|0
wav/saamgwokjinji/151/151_073.wav|噉啊後主劉禪呢又改過年號，改作炎興元年，即係公元二六三年。|0
wav/saamgwokjinji/151/151_074.wav|嗰個劉禪啊，哎，日日只係知道同埋太監黃皓，喺宮內遊耍玩樂。|0
wav/saamgwokjinji/151/151_075.wav|哦，呢日佢突然接到姜維嘅表章就問黃皓話喇：|0
wav/saamgwokjinji/151/151_076.wav|而家魏國派咗鐘會、鄧艾，出動龐大嘅軍隊，分路嚟進攻噃，如之奈何吖？|0
wav/saamgwokjinji/151/151_077.wav|黃皓話喇：陛下，呢啲不過係姜維佢想建立功名，故此特登上啲噉嘅表章啫。|0
wav/saamgwokjinji/151/151_078.wav|陛下放寬龍心啦，唔使疑慮嘅。|0
wav/saamgwokjinji/151/151_079.wav|誒，臣聽聞城裏便有一個師婆，佢供奉一位神靈啊，係能夠知道吉凶禍福嘅。|0
wav/saamgwokjinji/151/151_080.wav|誒陛下不如召佢嚟問下啦，好唔好啊？|0
wav/saamgwokjinji/151/151_081.wav|好啊好啊，快啲叫佢嚟問下啦。|0
wav/saamgwokjinji/151/151_082.wav|劉禪聽黃皓話，真係喺後殿擺起晒香花點起香燭，與及拜神嘅禮物，吩咐黃皓用架小車接咗嗰個神婆入宮，仲請佢坐喺龍床上便喎。|0
wav/saamgwokjinji/151/151_083.wav|劉禪上完香，稟過神。|0
wav/saamgwokjinji/151/151_084.wav|哈嗰個神婆啊，突然間，打散晒頭髮，除大赤腳喎，喺個殿裏頭呢就跳嚟跳去，跳咗幾十次，仲擒咗上張枱，拜下拜下。|0
wav/saamgwokjinji/151/151_085.wav|黃皓話喇：神仙下降喇神仙下降呀。|0
wav/saamgwokjinji/151/151_086.wav|誒陛下，你叫啲左右嘅人行開，親自向神仙禱告啦。|0
wav/saamgwokjinji/151/151_087.wav|劉禪真係叫晒啲侍臣出去，自己就拜咗幾拜就向住神婆禱告嘞。|0
wav/saamgwokjinji/151/151_088.wav|嗰個神婆就大聲噉話：我係西川土神啊。|0
wav/saamgwokjinji/151/151_089.wav|陛下歡樂太平，仲使乜問咁多事呢？|0
wav/saamgwokjinji/151/151_090.wav|幾年之後，魏國嘅疆土都要歸晒陛下㗎喇。|0
wav/saamgwokjinji/151/151_091.wav|陛下唔使憂心嘅。|0
wav/saamgwokjinji/151/151_092.wav|講完，嗰個神婆啪聲啊跌返落地，暈咗，好耐先至醒返。|0
wav/saamgwokjinji/151/151_093.wav|嘩劉禪就高興到加零一啊，重重噉打賞嗰個神婆。|0
wav/saamgwokjinji/151/151_094.wav|從此之後啊，佢就信晒神婆嘅說話，冚𠾴唥唔聽姜維嘅意見。|0
wav/saamgwokjinji/151/151_095.wav|噉啊日日都一味喺宮中飲宴歡樂。|0
wav/saamgwokjinji/151/151_096.wav|姜維就連氣就好多次送嚟嘅告急表章啊，全部就畀黃皓收埋壓住，因此呢就誤晒大事咯。|0
wav/saamgwokjinji/151/151_097.wav|而家呢就講下鐘會佢統率大軍，浩浩蕩蕩向住漢中進發。|0
wav/saamgwokjinji/151/151_098.wav|前軍先鋒許儀啊，就想要立個頭功。|0
wav/saamgwokjinji/151/151_099.wav|佢帶兵去到南鄭關嘅時候，佢就對部下啲將官話喇：過咗呢個關就係漢中。|0
wav/saamgwokjinji/151/151_100.wav|關上便冇幾多人馬嘅啫，我哋奮勇搶關啦！|0
wav/saamgwokjinji/151/151_101.wav|噉啊眾將官接受咗命令，指揮兵士衝鋒要搶佔南鄭關嘞喎。|0
wav/saamgwokjinji/151/151_102.wav|防守南鄭關嘅蜀軍將領叫做盧遜。|0
wav/saamgwokjinji/151/151_103.wav|佢早就聽講話魏軍就會到㗎喇噉，就預先喺關前嘅一道木橋左右兩邊啊，埋伏定軍士，裝起諸葛亮所教落嘅十矢連弩。|0
wav/saamgwokjinji/151/151_104.wav|好喇，等到而家許儀帶兵嚟搶關嘅時候，㩧噉一聲梆子響，嗰啲箭啊石啊，𠻘𠻘聲就好似落大雨噉飛過去。|0
wav/saamgwokjinji/151/151_105.wav|許儀急忙叫人後退，嘿，就已經畀蜀軍呀射低咗幾十個馬軍嘞。|0
wav/saamgwokjinji/151/151_106.wav|魏兵呢仗打敗咗啦，許儀就即刻返去報告畀鐘會聽。|0
wav/saamgwokjinji/151/151_107.wav|鐘會親自帶埋帳下百幾個鐵甲衛士，騎馬趕到南鄭關就想話去睇真下，摸清楚情形。|0
wav/saamgwokjinji/151/151_108.wav|一去到嘩嗨！果然見到啲箭呀猛咁射落嚟啊，鐘會就撥馬就返回轉頭走人。|0
wav/saamgwokjinji/151/151_109.wav|關上便，盧遜就帶住五百人殺落嚟。|0
wav/saamgwokjinji/151/151_110.wav|鐘會一鞭隻馬就想快啲衝過道橋啦，哈誰知橋上便啲泥係鬆嘅。|0
wav/saamgwokjinji/151/151_111.wav|嗰隻馬就踩啱個氹喎，啲鬆泥就啜住馬蹄，爭啲將鐘會拋咗落地。|0
wav/saamgwokjinji/151/151_112.wav|好在鐘會就醒定啲雙手攬住條馬頸噉先至就冇事咋。|0
wav/saamgwokjinji/151/151_113.wav|噉但係隻馬呢就掹唔返隻腳出嚟。|0
wav/saamgwokjinji/151/151_114.wav|鐘會連馬都唔要咯，靠自己雙腳好過喇，噔噔聲飛跑落橋。|0
wav/saamgwokjinji/151/151_115.wav|盧遜就追到嚟喇，正話出衡力，想一槍㓤過去。|0
wav/saamgwokjinji/151/151_116.wav|哎吖！咦咩事啊喂？|0
wav/saamgwokjinji/151/151_117.wav|原來鐘會手下一名將官叫做荀愷，佢回身一箭就正正射中盧遜就當堂攞咗佢條命。|0
wav/saamgwokjinji/151/151_118.wav|噉形勢突然急轉直下喇，鐘會把握戰機啊，立即指揮人馬趁勢搶關。|0
wav/saamgwokjinji/151/151_119.wav|關上啲兵呢，見到有蜀兵喺關前便係自己人嚟㗎嘛，就唔敢放箭。|0
wav/saamgwokjinji/151/151_120.wav|於是就畀鐘會殺散咗，佔領咗呢座南鄭關。|0
wav/saamgwokjinji/151/151_121.wav|因為荀愷有功啊，鐘會就升佢做護軍，賞佢一副盔甲，一匹連埋全套鞍具嘅戰馬。|0
wav/saamgwokjinji/151/151_122.wav|有功就獎，有罪就要罰咯。|0
wav/saamgwokjinji/151/151_123.wav|鐘會跟住叫許儀嚟，斥責佢話：|0
wav/saamgwokjinji/151/151_124.wav|你係先鋒，應該逢山開路，遇水搭橋，要認認真真修理橋樑道路，使到行軍方便至係。|0
wav/saamgwokjinji/151/151_125.wav|我先頭行過嗰道橋，連馬蹄都陷喺啲泥處，幾乎跌咗我落地。|0
wav/saamgwokjinji/151/151_126.wav|如果唔係荀愷啊，我已經畀人殺死喇。|0
wav/saamgwokjinji/151/151_127.wav|你違反軍令，就要按照軍法處置！|0
wav/saamgwokjinji/151/151_128.wav|鐘會即刻命令刀斧手拉許儀出去斬首。|0
wav/saamgwokjinji/151/151_129.wav|嘩所有個將官都出嚟同佢求饒，大家話喇：|0
wav/saamgwokjinji/151/151_130.wav|請都督念在佢父親許褚有功於朝廷，希望都督饒恕佢一趟啦。|0
wav/saamgwokjinji/151/151_131.wav|鐘會好嬲啊，佢話：軍法如果唔得嚴明，噉靠乜嘢嚟使大家執行命令啊？|0
wav/saamgwokjinji/151/151_132.wav|人嚟！將佢推出去，斬！|0
wav/saamgwokjinji/151/151_133.wav|即刻下令殺咗許儀，將佢嘅首級，掛喺轅門示眾。|0
wav/saamgwokjinji/151/151_134.wav|嘩連大功臣許褚個仔都照斬呀，全體將士人人震動啊。|0
wav/saamgwokjinji/151/151_135.wav|當時蜀軍將領王含就把守樂城，蔣斌就把守漢城，佢哋見到魏軍咁強大就唔敢出嚟打，只係閂實城門死守。|0
wav/saamgwokjinji/151/151_136.wav|鐘會認為兵貴神速，一陣都唔好停哦，就打咗南鄭關之後呢，馬不停蹄，命令前軍李輔去圍攻樂城，護軍荀愷去圍攻漢城，自己就率領大軍去攻打陽安關。|0
wav/saamgwokjinji/151/151_137.wav|陽安關嘅守將係傅僉同蔣舒兩個。|0
wav/saamgwokjinji/151/151_138.wav|呢一日，佢兩個正喺度研究緊抵擋魏軍嘅策略。|0
wav/saamgwokjinji/151/151_139.wav|蔣舒話喇：傅將軍，魏兵人多勢眾，唔能夠同佢硬打㗎，仲係以堅守為上啊。|0
wav/saamgwokjinji/151/151_140.wav|傅僉唔同意啊，佢話：唔係，魏兵由咁遠嚟到，必定係非常疲乏嘅。|0
wav/saamgwokjinji/151/151_141.wav|雖然係人多唧，唔使怕佢嘅。|0
wav/saamgwokjinji/151/151_142.wav|我哋如果唔落關同魏軍交戰呀，噉漢城、樂城就冇㗎喇。|0
wav/saamgwokjinji/151/151_143.wav|蔣舒唔出聲。|0
wav/saamgwokjinji/151/151_144.wav|過咗幾日，魏軍兵臨城下喇。|0
wav/saamgwokjinji/151/151_145.wav|傅僉、蔣舒一接到報告，就行上個關上面睇下。|0
wav/saamgwokjinji/151/151_146.wav|鐘會騎住馬，就喺關下便拂住條馬鞭，高聲大叫話：|0
wav/saamgwokjinji/151/151_147.wav|我而家帶咗十萬大軍嚟到，你哋如果早早歸降，就升官賜爵，有你哋嘅好處。|0
wav/saamgwokjinji/151/151_148.wav|若果執迷不悟，唔肯投降，等聽日打破關隘之後，就要你哋玉石俱焚喇！|0
wav/saamgwokjinji/151/151_149.wav|傅僉好嬲啊，忍唔住喇。|0
wav/saamgwokjinji/151/151_150.wav|佢叫蔣舒把關，自己啊帶咗三千兵殺出去。|0
wav/saamgwokjinji/151/151_151.wav|傅僉一出，鐘會就走。|0
wav/saamgwokjinji/151/151_152.wav|魏兵亦全部跟住退走噃。|0
wav/saamgwokjinji/151/151_153.wav|傅僉拍馬就追。|0
wav/saamgwokjinji/151/151_154.wav|誰知魏兵啊，包抄返轉嚟噃咦唔妥唔妥，傅僉想退返入關，哎弊喇，關上便呀已經豎起咗魏軍嘅旗號。|0
wav/saamgwokjinji/151/151_155.wav|只見蔣舒喺城頭大聲噉嗌：我已經投降咗魏國喇！|0
wav/saamgwokjinji/151/151_156.wav|嗯吖吖呸！蔣舒你個忘恩負義嘅奸賊，你仲有乜嘢面見人！|0
wav/saamgwokjinji/151/151_157.wav|傅僉冇退路喇，就撥轉馬再嚟同魏軍交戰。|0
wav/saamgwokjinji/151/151_158.wav|呢個時候呀，魏軍喺四面八方包圍過嚟，將佢困喺戰陣中心。|0
wav/saamgwokjinji/151/151_159.wav|傅僉啊左衝右突死打爛打冇辦法甩得身。|0
wav/saamgwokjinji/151/151_160.wav|佢所帶領嗰班蜀兵呢，已經係十傷八九。|0
wav/saamgwokjinji/151/151_161.wav|傅僉仰天長歎話：啊！我生為蜀國之臣，死亦做蜀國之鬼啊！|0
wav/saamgwokjinji/151/151_162.wav|一踢匹馬，直衝入魏軍陣內搏命衝殺。|0
wav/saamgwokjinji/151/151_163.wav|可憐佢身上畀魏軍㓤咗幾槍，成件鐵甲都畀啲血染到紅晒。|0
wav/saamgwokjinji/151/151_164.wav|再打幾下，佢匹戰馬冇力嘞，成隻僂低。|0
wav/saamgwokjinji/151/151_165.wav|傅僉身負重傷，打到筋疲力盡，結果呢，自刎而死。|0
wav/saamgwokjinji/151/151_166.wav|而家講下鐘會，佢佔領咗陽安關啦。|0
wav/saamgwokjinji/151/151_167.wav|吖原來關內儲備嘅糧草啊軍器啊極多嘅，哎高興啊，就劏牛殺馬犒賞三軍嘞。|0
wav/saamgwokjinji/151/151_168.wav|當晚，魏兵就喺陽安城內宿營。|0
wav/saamgwokjinji/151/151_169.wav|瞓瞓下，忽然聽聞西南方吶喊連天。|0
wav/saamgwokjinji/151/151_170.wav|咦咩事啊？|0
wav/saamgwokjinji/151/151_171.wav|鐘會慌忙起身走出中軍帳外睇下，吖又絕無動靜嘞噃。|0
wav/saamgwokjinji/151/151_172.wav|呢一晚呀，搞到魏軍成晚都唔敢瞓。|0
wav/saamgwokjinji/151/151_173.wav|到咗第二晚，三更時分，西南方嘅吶喊聲又起喇。|0
wav/saamgwokjinji/151/151_174.wav|鐘會覺得好奇怪啦。|0
wav/saamgwokjinji/151/151_175.wav|第日一早，鐘會就使人去探聽下究竟係咩嘢事。|0
wav/saamgwokjinji/151/151_176.wav|啲人返嚟回報話，一直去到十幾里以外偵察，一個人都唔見啊噉。|0
wav/saamgwokjinji/151/151_177.wav|鐘會個心始終係好思疑，於是親自帶咗幾百人，全副武裝向住西南方巡查過去。|0
wav/saamgwokjinji/151/151_178.wav|行下行下，就前便行到一座大山。|0
wav/saamgwokjinji/151/151_179.wav|嘩嗨！只見四便突然一片殺氣，愁雲翻滾就霧鎖山頭。|0
wav/saamgwokjinji/151/151_180.wav|鐘會勒定馬就問下個嚮導官話喇：呢個係乜嘢山？|0
wav/saamgwokjinji/151/151_181.wav|回覆將軍，呢個乃係定軍山。|0
wav/saamgwokjinji/151/151_182.wav|往日，夏侯淵就死喺呢處㗎喇。|0
wav/saamgwokjinji/151/151_183.wav|夏侯淵死喺呢處？|0
wav/saamgwokjinji/151/151_184.wav|鐘會聽咗個心突然覺得好唔高興，就勒馬返轉頭。|0
wav/saamgwokjinji/151/151_185.wav|一轉過咗山坡，忽然間呼呼聲翻起一浸狂風，後便有幾千馬軍突然出現，跟住啲大風殺過嚟。|0
wav/saamgwokjinji/151/151_186.wav|嘩弊喇不得了啊！嚇到鐘會大吃一驚，帶住大家就拍衡馬狂奔。|0
wav/saamgwokjinji/151/151_187.wav|嗰啲將官跑跑下跌落馬嘅就不計其數咁多咯。|0
wav/saamgwokjinji/151/151_188.wav|哈！之趯到陽安關嘅時候呢，一人一馬都冇損失到噃。|0
wav/saamgwokjinji/151/151_189.wav|只係扻損塊面啊，跌穿個頭啊，失咗頭盔啊噉就有。|0
wav/saamgwokjinji/151/151_190.wav|人人都話喇：哎呀先頭就係見到喺陰雲裏便，好多人馬殺過嚟，之行到埋身又唔會傷人嘅，只係一陣旋風噉㗎啫。|0
wav/saamgwokjinji/151/151_191.wav|奇怪喇，鐘會就問投降過嚟嘅蔣舒話：定軍山有冇神廟啊吓？|0
wav/saamgwokjinji/151/151_192.wav|回覆將軍，神廟就冇，只係有座諸葛武侯嘅墳墓啫。|0
wav/saamgwokjinji/151/151_193.wav|啊！實係武侯顯聖啊，我應該親自去祭佢。|0
wav/saamgwokjinji/151/151_194.wav|第日，鐘會就吩咐殺咗豬牛羊，準備好祭禮，親自去諸葛亮嘅墳墓啊，恭恭敬敬再拜致祭。|0
wav/saamgwokjinji/151/151_195.wav|哈一祭完唧，狂風立即就停止。|0
wav/saamgwokjinji/151/151_196.wav|愁雲四散啊霎時間清風陣陣，細雨紛紛。|0
wav/saamgwokjinji/151/151_197.wav|過咗一陣，天色晴朗，遍地陽光嘞。|0
wav/saamgwokjinji/151/151_198.wav|哎呀啲魏兵歡喜到極咯，個個都再三拜謝噉就回營嘞。|0
wav/saamgwokjinji/151/151_199.wav|當晚，鐘會喺中軍帳就伏喺張枱處瞌着咗。|0
wav/saamgwokjinji/151/151_200.wav|忽然一浸清風吹過，只見有個人羽扇綸巾，身披鶴氅，腳穿白鞋就腰攬黑帶。|0
wav/saamgwokjinji/151/151_201.wav|生得面如冠玉，脣若塗朱，眉清目朗啊身長八尺，飄飄然有神仙噉嘅氣概。|0
wav/saamgwokjinji/151/151_202.wav|呢個人行入中軍帳，鐘會就企起身迎接佢話：先生係邊位啊？|0
wav/saamgwokjinji/151/151_203.wav|嗰個人話喇：今朝早承蒙你嚟睇我，我有幾句說話要講你聽。|0
wav/saamgwokjinji/151/151_204.wav|雖然而家漢朝嘅運數已經衰敗，天命難以違抗。|0
wav/saamgwokjinji/151/151_205.wav|不過兩川嘅人民百姓，橫遭兵災實在係可憐。|0
wav/saamgwokjinji/151/151_206.wav|你入境之後，千萬唔好亂殺人啊！|0
wav/saamgwokjinji/151/151_207.wav|講完，衫袖一拂就行咗出去。|0
wav/saamgwokjinji/151/151_208.wav|鐘會正話想挽留佢，忽然一下就扎醒咗，哦，原來係發咗個夢。|0
wav/saamgwokjinji/151/151_209.wav|鐘會知道係諸葛武侯嘅神靈。|0
wav/saamgwokjinji/151/151_210.wav|第日，佢就下令前軍，豎起面大白旗，上面寫住保國安民四個字。|0
wav/saamgwokjinji/151/151_211.wav|所到之處啊，如果有邊個亂殺人嘅，殺一個都要填命！|0
wav/saamgwokjinji/151/151_212.wav|紀律咁嚴明就得民心咯。|0
wav/saamgwokjinji/151/151_213.wav|於是漢中嘅人民啊，都出城嚟到跪拜歡迎啊。|0
wav/saamgwokjinji/151/151_214.wav|而家講下姜維佢喺沓中，聽聞魏兵含含聲噉嚟緊嘞，一方面就派人通知廖化、張翼、董厥，就叫佢哋帶兵嚟接應。|0
wav/saamgwokjinji/151/151_215.wav|一方面就親自率領軍隊，嚴陣以待。|0
wav/saamgwokjinji/151/151_216.wav|呢一日，魏兵到喇，姜維就帶兵出去迎戰。|0
wav/saamgwokjinji/151/151_217.wav|噉啊究竟誰勝誰負啊，且聽下回分解。|0
wav/saamgwokjinji/152/152_001.wav|話說呢一日魏兵到嘞，姜維就帶兵出去迎戰。|0
wav/saamgwokjinji/152/152_002.wav|魏軍陣上為首嘅大將啊乃係天水太守王頎。|0
wav/saamgwokjinji/152/152_003.wav|王頎一拍戰馬，衝出幾步勒馬企定，大聲噉喝話：|0
wav/saamgwokjinji/152/152_004.wav|嗨！姜維聽住！我今日大軍百萬，上將千員，分二十路進兵，已經去到成都喇！|0
wav/saamgwokjinji/152/152_005.wav|你唔快快投降呀，仲想頑抗到底，真係不知天命啊你！|0
wav/saamgwokjinji/152/152_006.wav|姜維聽咗嬲啊，乜都唔講喇，挺槍縱馬直取王頎。|0
wav/saamgwokjinji/152/152_007.wav|打咗唔到三個回合，王頎頂唔住就大敗走人嘞。|0
wav/saamgwokjinji/152/152_008.wav|姜維就指揮人馬，一路追殺過去。|0
wav/saamgwokjinji/152/152_009.wav|大約追殺咗二十幾里啦，只聽見金鼓齊鳴，一支兵馬當頭擺開。|0
wav/saamgwokjinji/152/152_010.wav|有面軍旗上面寫住，隴西太守牽弘噉。|0
wav/saamgwokjinji/152/152_011.wav|姜維根本唔將佢放在眼內，呢啲噉嘅區區鼠輩算得乜嘢呢？|0
wav/saamgwokjinji/152/152_012.wav|唔係敵手啊，唔同佢打！唔理佢咁多就繼續帶領軍隊向前猛追。|0
wav/saamgwokjinji/152/152_013.wav|又追咗十里度，就遇着鄧艾帶兵殺到嘞。|0
wav/saamgwokjinji/152/152_014.wav|兩支軍隊一撞到啊立刻展開一場混戰。|0
wav/saamgwokjinji/152/152_015.wav|姜維抖擻精神，同鄧艾呀打咗十幾個回合就不分勝敗。|0
wav/saamgwokjinji/152/152_016.wav|突然之間又聽見後便響起鑼鼓嘞。|0
wav/saamgwokjinji/152/152_017.wav|姜維呢趟就急忙下令退兵，誰知又得到後軍嚟嘅報告話：|0
wav/saamgwokjinji/152/152_018.wav|甘松所有嘅營寨，都畀金城太壽楊欣嘅軍隊燒晒喇噉。|0
wav/saamgwokjinji/152/152_019.wav|嘩嗨！弊咯！姜維大吃一驚啊。|0
wav/saamgwokjinji/152/152_020.wav|連忙叫一名副將打住自己嘅旗號，同鄧艾打住先。|0
wav/saamgwokjinji/152/152_021.wav|自己呢，就帶一支軍隊漏夜趕去救甘松嘞。|0
wav/saamgwokjinji/152/152_022.wav|行行下就撞正楊欣。|0
wav/saamgwokjinji/152/152_023.wav|楊欣唔敢同姜維交戰喇捩轉頭混山路就逃跑。|0
wav/saamgwokjinji/152/152_024.wav|姜維咬住尾窮追不捨啊。|0
wav/saamgwokjinji/152/152_025.wav|噉啊當佢嚟到一座山岩下便，嘩嗨！山岩上便猛揋啲擂木砲石落嚟，打到姜維就根本冇辦法前進一步。|0
wav/saamgwokjinji/152/152_026.wav|唔前進得就要退返轉頭㗎咯喎，點知返到半路唧，啲蜀兵啊已經畀鄧艾殺敗。|0
wav/saamgwokjinji/152/152_027.wav|魏兵嘅大隊人馬就蜂擁而嚟，一下就將姜維包圍住。|0
wav/saamgwokjinji/152/152_028.wav|姜維就拼晒命喇，帶住幾個人就殺出重圍就趯返去大營，閂實轅門一於堅守就等待救兵。|0
wav/saamgwokjinji/152/152_029.wav|呢一日，流星馬嚟到又報告咗一連串壞消息。|0
wav/saamgwokjinji/152/152_030.wav|咩嘢呢？嗱，鐘會就攻陷咗陽安關，守將蔣舒投降傅僉戰死，漢中已經畀魏軍佔領咗噉。|0
wav/saamgwokjinji/152/152_031.wav|樂城嘅守將王含，漢城嘅守將蔣斌，知道漢中已經失咗，亦開門投降嘞。|0
wav/saamgwokjinji/152/152_032.wav|剩返胡濟一個人孤立無援頂唔住，就趯咗返去成都請救兵喇噉。|0
wav/saamgwokjinji/152/152_033.wav|姜維聽到呢一大堆壞消息，嚇到大吃一驚啊，即時傳令拔寨撤退。|0
wav/saamgwokjinji/152/152_034.wav|當晚，蜀軍撤退嚟到疆川口，遇到一支魏軍攔截。|0
wav/saamgwokjinji/152/152_035.wav|為首嘅將領呢就係金城太守楊欣喇。|0
wav/saamgwokjinji/152/152_036.wav|乜係你呀？啱喇！上次畀你走甩咗呢趟就非殺你不可喇。|0
wav/saamgwokjinji/152/152_037.wav|姜維怒火沖天，縱馬挺槍直取楊欣。|0
wav/saamgwokjinji/152/152_038.wav|楊欣同佢打咗一個回合就頂唔住，勒轉馬頭就走。|0
wav/saamgwokjinji/152/152_039.wav|姜維就用箭射佢啊，嗨！都唔知為咩嘢事嘅。|0
wav/saamgwokjinji/152/152_040.wav|可能係嬲過頭啦火遮眼，連氣射三箭都冇支射得中。|0
wav/saamgwokjinji/152/152_041.wav|姜維一發火啪聲自己拗斷張弓，一鞭匹馬就挺槍追上去。|0
wav/saamgwokjinji/152/152_042.wav|點知追咗冇幾遠唧，嗰匹馬𠽤𡃈一聲馬失前蹄，將姜維就成個𢴈咗落地。|0
wav/saamgwokjinji/152/152_043.wav|楊欣聽見後便噼啪噉就唔知咩嘢事噃。|0
wav/saamgwokjinji/152/152_044.wav|捩轉頭望下啦，吖，原來姜維你𢴈咗喺地嚟啊，好機會噃，一撥隻馬就跑返轉頭想嚟殺姜維嘞。|0
wav/saamgwokjinji/152/152_045.wav|姜維等佢嚟到身邊，突然間啪聲咁跳起身，一槍㨃過去，就㓤正楊欣匹馬嘅頭殼。|0
wav/saamgwokjinji/152/152_046.wav|楊欣眼睇住係咁大喇呢趟，吖好在佢命大，背後有一隊魏兵衝到嚟，將楊欣救咗去。|0
wav/saamgwokjinji/152/152_047.wav|姜維換過一匹馬就正話想追。|0
wav/saamgwokjinji/152/152_048.wav|探馬就㗾㗾聲趕到嚟，報告話鄧艾嘅大軍呀，喺背後殺緊過嚟喇噉。|0
wav/saamgwokjinji/152/152_049.wav|誒冇辦法喇，噉就搞到姜維顧得頭嚟就唔顧得尾，噉啊就想收兵轉去搶返漢中。|0
wav/saamgwokjinji/152/152_050.wav|誰知探馬又嚟報告話，歸路已經畀雍州刺史諸葛緒啊，切斷咗喇噉。|0
wav/saamgwokjinji/152/152_051.wav|噉又唔得嘞喎，姜維只有選擇咗一個險要嘅山地，嚟扎落營寨先啦。|0
wav/saamgwokjinji/152/152_052.wav|之魏軍呢，又駐扎喺陰平橋頭一帶喎，慘咯。|0
wav/saamgwokjinji/152/152_053.wav|姜維噉啊搞到進退無路喇，佢長歎一聲話：唉！天注定要我死啊！|0
wav/saamgwokjinji/152/152_054.wav|姜維心亂嘞，已經陷於束手無策嘅地步。|0
wav/saamgwokjinji/152/152_055.wav|哈好彩佢就有個副將頭腦清醒，佢諗咗一諗就建議話喇：|0
wav/saamgwokjinji/152/152_056.wav|將軍，而家魏兵截斷咗陰平橋頭吖，噉，喺雍州佢哋必定兵少嘅。|0
wav/saamgwokjinji/152/152_057.wav|將軍你如果通過孔函谷，直取雍州，諸葛緒一定要撤陰平嘅兵馬去救雍州。|0
wav/saamgwokjinji/152/152_058.wav|到其時，將軍你帶兵轉去劍閣守到實，噉漢中就可以收服啦。|0
wav/saamgwokjinji/152/152_059.wav|好！姜維聽佢嘅，立即就帶兵入孔函谷，詐作去奪取雍州咯喎。|0
wav/saamgwokjinji/152/152_060.wav|魏軍嘅偵探知道咗，飛馬去報告諸葛緒啦，就嚇到諸葛緒驚起上嚟話：|0
wav/saamgwokjinji/152/152_061.wav|哎呀呀呀，雍州乃係我守衛嘅地方啊，如果有乜嘢失算，朝廷必定會問罪㗎。|0
wav/saamgwokjinji/152/152_062.wav|咪拘喇，諸葛緒就急忙撤兵，由南路去救雍州。|0
wav/saamgwokjinji/152/152_063.wav|只係留返一支人數甚少嘅軍隊啊守住橋頭唧。|0
wav/saamgwokjinji/152/152_064.wav|噉姜維佢哋混北路行吖，約莫行咗卅里，佢諗住魏兵起咗程喇，就帶兵轉頭，後隊變前隊，就撲去橋頭。|0
wav/saamgwokjinji/152/152_065.wav|得喇，果然啲魏兵呢大隊已經走咗，剩返少數人守橋唧。|0
wav/saamgwokjinji/152/152_066.wav|畀姜維一輪衝殺就趕走晒佢哋，跟住就放火燒晒魏軍嘅營寨。|0
wav/saamgwokjinji/152/152_067.wav|諸葛緒仲未行得幾遠嘅啫，佢一聽見橋頭火燭，喇喇聲帶兵返轉頭。|0
wav/saamgwokjinji/152/152_068.wav|但係呢，等佢帶兵嚟到嘅時候啊，姜維嘅兵馬已經過咗去半日咁耐咯，因此呢，佢就唔敢再去追。|0
wav/saamgwokjinji/152/152_069.wav|而家講下姜維佢帶兵通過咗橋頭一路急行軍。|0
wav/saamgwokjinji/152/152_070.wav|行行下，左將軍張翼、右將軍廖化率領住一支軍隊迎面而嚟。|0
wav/saamgwokjinji/152/152_071.wav|姜維問佢哋情況，張翼話喇：|0
wav/saamgwokjinji/152/152_072.wav|嘿！氣死嚟啊，黃皓佢信晒啲神婆嘅說話唔肯發兵啊。|0
wav/saamgwokjinji/152/152_073.wav|我聽聞漢中危急，就自己起兵嚟啦。|0
wav/saamgwokjinji/152/152_074.wav|誰知陽安關已經畀鐘會佔領咗咯。|0
wav/saamgwokjinji/152/152_075.wav|收尾聽見將軍你受困，就趕嚟接應啫。|0
wav/saamgwokjinji/152/152_076.wav|噉兩隊人馬會合之後，姜維嘅意思啊，係去白水關。|0
wav/saamgwokjinji/152/152_077.wav|廖化認為，目前蜀軍呢就四面受敵，運糧嘅道路唔通，所以就應該退守劍閣呀再作打算。|0
wav/saamgwokjinji/152/152_078.wav|姜維心大心細，揸唔定主意。|0
wav/saamgwokjinji/152/152_079.wav|正喺呢個時候，有報告嚟話鐘會、鄧艾就分兵十幾路，一齊殺緊嚟喇噉。|0
wav/saamgwokjinji/152/152_080.wav|姜維誒想同張翼、廖化分兵去迎戰。|0
wav/saamgwokjinji/152/152_081.wav|廖化話喇：將軍，白水地窄路多，唔係爭戰嘅地方嚟啊。|0
wav/saamgwokjinji/152/152_082.wav|不如退返去救劍閣仲好啦，若果劍閣一失呀，就絕路喇。|0
wav/saamgwokjinji/152/152_083.wav|廖化講得有道理，姜維呢於是帶兵直奔劍閣。|0
wav/saamgwokjinji/152/152_084.wav|當佢哋上下嚟到關口嘞，忽然間鼓角齊鳴吶喊連天旌旗招展。|0
wav/saamgwokjinji/152/152_085.wav|一支軍馬擺開守住關口。|0
wav/saamgwokjinji/152/152_086.wav|嘿嘿各位唔使驚，呢啲唔係魏兵啊，原來係蜀漢輔國大將軍董厥喺處。|0
wav/saamgwokjinji/152/152_087.wav|原來董厥佢呢就聽聞蜀兵十幾路人馬，大舉侵犯，就帶咗二萬兵嚟守住劍閣。|0
wav/saamgwokjinji/152/152_088.wav|當日，佢遠遠望見煙塵滾滾就以為係魏兵，故此就急忙帶兵嚟守硬關口。|0
wav/saamgwokjinji/152/152_089.wav|董厥就親自跑到最前便嚟睇下，哦，好啊好啊，原來係姜維、廖化、張翼。|0
wav/saamgwokjinji/152/152_090.wav|啊好歡喜啦，迎接咗佢哋入關就互相敬過禮。|0
wav/saamgwokjinji/152/152_091.wav|講講下，董厥都忍唔住就喊起上嚟，將後主劉禪同黃皓嗰啲事講畀姜維聽。|0
wav/saamgwokjinji/152/152_092.wav|姜維聽咗就話喇：董公唔使憂心，有我姜維喺處，就唔會畀魏國嚟併吞我哋蜀國嘅。|0
wav/saamgwokjinji/152/152_093.wav|我哋而家守住劍閣先，然後再慢慢嚟想辦法打退敵人啦。|0
wav/saamgwokjinji/152/152_094.wav|董厥話嘞：呢座關雖然可以守得住，之最弊就係成都冇人啊。|0
wav/saamgwokjinji/152/152_095.wav|若果敵人偷襲咗噉大勢就會土崩瓦解㗎喇。|0
wav/saamgwokjinji/152/152_096.wav|唔怕嘅，成都嘅地勢非常險峻，唔係咁容易攻佔，唔使憂慮。|0
wav/saamgwokjinji/152/152_097.wav|正喺度傾緊，探馬嚟到報告話魏軍諸葛緒啊帶兵殺到關下喇噉。|0
wav/saamgwokjinji/152/152_098.wav|姜維怒火沖天，立即帶咗五千兵出關去廝殺。|0
wav/saamgwokjinji/152/152_099.wav|姜維一馬當先，直撞入魏軍嘅兵陣左衝右突。|0
wav/saamgwokjinji/152/152_100.wav|哎殺到諸葛緒啊大敗而走，退後幾十里扎寨。|0
wav/saamgwokjinji/152/152_101.wav|呢一場交鋒，魏軍就死傷咗好多人。|0
wav/saamgwokjinji/152/152_102.wav|蜀兵就繳獲咗大量嘅馬匹、器械。|0
wav/saamgwokjinji/152/152_103.wav|打贏咗咯，姜維就收兵入關。|0
wav/saamgwokjinji/152/152_104.wav|而家講下鐘會，鐘會佢率領大軍，就喺距離劍閣二十里嘅地方安好營。|0
wav/saamgwokjinji/152/152_105.wav|呢一日諸葛緒走到嚟伏罪認錯。|0
wav/saamgwokjinji/152/152_106.wav|鐘會好嬲噉鬧佢話：我命令你守硬陰平橋頭，截斷姜維嘅歸路，點解會失手㗎？嗯？|0
wav/saamgwokjinji/152/152_107.wav|又冇得到我嘅命令就擅自進兵，所以就導致呢場失敗。|0
wav/saamgwokjinji/152/152_108.wav|啟稟將軍，姜維此人詭計多端。|0
wav/saamgwokjinji/152/152_109.wav|佢詐諦去打雍州，我就怕雍州萬一失手，於是就帶兵去救咯。|0
wav/saamgwokjinji/152/152_110.wav|點知噉就畀姜維乘機走甩咗。|0
wav/saamgwokjinji/152/152_111.wav|我都一直追趕姜維，去到關下，誰知道，又畀佢打敗。|0
wav/saamgwokjinji/152/152_112.wav|鐘會唔理咁多，喝刀斧手拉諸葛緒出去殺頭。|0
wav/saamgwokjinji/152/152_113.wav|監軍衛瓘就為諸葛緒求情話喇：|0
wav/saamgwokjinji/152/152_114.wav|將軍，諸葛緒，冇錯係有罪啊，之佢係鄧征西部下嘅人，如果將軍殺咗佢，恐怕有傷和氣喎。|0
wav/saamgwokjinji/152/152_115.wav|鄧征西係邊個啊？係鄧艾啊。|0
wav/saamgwokjinji/152/152_116.wav|因為鄧艾官封征西將軍，噉鄧征西呢，就係佢官銜嘅簡稱。|0
wav/saamgwokjinji/152/152_117.wav|鐘會就封做鎮西將軍啦，所以啲人啊亦稱呼佢做鍾鎮西。|0
wav/saamgwokjinji/152/152_118.wav|噉鐘會而家，佢見到衛瓘向佢求情，唔聽，佢話：|0
wav/saamgwokjinji/152/152_119.wav|我奉咗皇上聖旨、晉公鈞命，特意嚟到討伐西蜀。|0
wav/saamgwokjinji/152/152_120.wav|即使係鄧艾有罪，該斬嘅，亦應當斬佢！|0
wav/saamgwokjinji/152/152_121.wav|當時大家都猛咁勸鐘會唔好殺諸葛緒，噉結果呢，鐘會就冇殺佢。|0
wav/saamgwokjinji/152/152_122.wav|只係將諸葛緒啊，鎖喺架囚車裏便，派人押佢去洛陽就任由晉公司馬昭發落。|0
wav/saamgwokjinji/152/152_123.wav|跟住呢，就將諸葛緒所率領嘅人馬，全數收編入自己部下，聽候調遣。|0
wav/saamgwokjinji/152/152_124.wav|呢件事啊有人話咗畀鄧艾聽，鄧艾真係火滾啊佢話：|0
wav/saamgwokjinji/152/152_125.wav|哼！我我同你嘅官階都係一樣咁高矮。|0
wav/saamgwokjinji/152/152_126.wav|而且，我我鎮守邊疆咁耐，對國國家有咁大嘅功勞，你你，你你你，鐘會有乜嘢咁叻啊，妄妄自尊大，哼！|0
wav/saamgwokjinji/152/152_127.wav|佢個仔鄧忠就話嘞：父親，俗語有話小不忍則亂大謀。|0
wav/saamgwokjinji/152/152_128.wav|父親若果同鐘會不和，就必定會誤咗國家大事，請父親忍住下先。|0
wav/saamgwokjinji/152/152_129.wav|係，好啦。|0
wav/saamgwokjinji/152/152_130.wav|鄧艾勉勉強強聽從他個仔嘅說話，不過呢，個心啊確係嬲啊。|0
wav/saamgwokjinji/152/152_131.wav|於是佢就帶住十幾個人一齊騎馬去見鐘會。|0
wav/saamgwokjinji/152/152_132.wav|鐘會聽講鄧艾嚟，就問左右啲人話：鄧艾帶咗幾多人馬嚟啊？|0
wav/saamgwokjinji/152/152_133.wav|稟告將軍，只有十幾個人唧。|0
wav/saamgwokjinji/152/152_134.wav|嗯，好！|0
wav/saamgwokjinji/152/152_135.wav|於是鐘會就吩咐喺帳上帳下，排列好一隊武士，總數有成幾百人嘅，一於顯示下軍威先。|0
wav/saamgwokjinji/152/152_136.wav|鄧艾嚟到喇，佢落咗馬，入去見鐘會。|0
wav/saamgwokjinji/152/152_137.wav|鐘會請佢入去中軍帳坐，彼此敬過禮。|0
wav/saamgwokjinji/152/152_138.wav|鄧艾入嚟嗰陣見到軍容非常嚴肅，個心啊有啲唔安樂，就用說話嚟挑下佢：|0
wav/saamgwokjinji/152/152_139.wav|將將軍得咗漢中，真係朝朝廷之大幸啊。|0
wav/saamgwokjinji/152/152_140.wav|噉啊要快啲諗條好好計策，早早日去佔領劍閣啊。|0
wav/saamgwokjinji/152/152_141.wav|鄧將軍你高見如何呢？|0
wav/saamgwokjinji/152/152_142.wav|嗯嗯我我邊邊度有噉嘅本事呢？|0
wav/saamgwokjinji/152/152_143.wav|鄧將軍，請你唔好太謙虛，請你指教。|0
wav/saamgwokjinji/152/152_144.wav|誒以以我嚟諗呢，最好就係帶一一支軍隊，由陰平小路出漢漢中德陽亭，用奇兵直直取成都，噉姜姜維就必必定撤兵嚟救。|0
wav/saamgwokjinji/152/152_145.wav|將軍到到時乘虛而奪取劍閣，必定大獲全勝！|0
wav/saamgwokjinji/152/152_146.wav|哦！鄧將軍呢條計策妙極喇，請鄧將軍即刻帶兵去，我喺呢度，就等將軍你嘅捷報喇。|0
wav/saamgwokjinji/152/152_147.wav|噉兩個人飲咗一輪酒就分別啦。|0
wav/saamgwokjinji/152/152_148.wav|鐘會送咗鄧艾出轅門，返到中軍帳同部下啲將官話：|0
wav/saamgwokjinji/152/152_149.wav|嘻嘻嘻嘻嘻嘻嘻嘻，人人都話鄧艾極有本事，係個能人。|0
wav/saamgwokjinji/152/152_150.wav|照今日噉睇佢，不過係個庸才啫。|0
wav/saamgwokjinji/152/152_151.wav|請問將軍，何以見得鄧艾係個庸才呢？|0
wav/saamgwokjinji/152/152_152.wav|哼！陰平嘅小路，都係盤旋喺啲高山峻嶺之上。|0
wav/saamgwokjinji/152/152_153.wav|若果蜀兵用百零人扼守險要，切斷佢個歸路，噉鄧艾嘅人馬，冚𠾴唥都要餓死晒。|0
wav/saamgwokjinji/152/152_154.wav|而我呢，就係跟住正道而行，使憂攻唔破蜀軍嘅關隘咩！|0
wav/saamgwokjinji/152/152_155.wav|哼哼哼哼哼哼哼哼哼哼哼哼哼。|0
wav/saamgwokjinji/152/152_156.wav|於是鐘會就準備好雲梯炮架，要攻打劍閣關。|0
wav/saamgwokjinji/152/152_157.wav|而家返轉頭講下鄧艾，佢告別咗鐘會行出轅門，騎上馬。|0
wav/saamgwokjinji/152/152_158.wav|佢一路行一路同啲隨從傾，佢問：|0
wav/saamgwokjinji/152/152_159.wav|你哋話，鐘會佢待我係點呢？|0
wav/saamgwokjinji/152/152_160.wav|誒睇佢嘅神氣，係好唔同意將軍你講嘅說話嘅，不過佢把口誒勉強話好好好噉嘅啫。|0
wav/saamgwokjinji/152/152_161.wav|嘿嘿嘿嘿嘿，嘿嘿，佢佢估計我奪取唔到成都，嗯我偏要攞到佢！|0
wav/saamgwokjinji/152/152_162.wav|鄧艾返到本寨，師纂啊、鄧忠啊等等一班將領啊迎接佢入咗中軍帳，都問佢話嘞：|0
wav/saamgwokjinji/152/152_163.wav|今日見面，鍾鎮西有乜嘢高論？|0
wav/saamgwokjinji/152/152_164.wav|哼！我我誒將心比心，將自己實實在嘅諗法講佢聽，點知佢將我睇成係個月容才|0
wav/saamgwokjinji/152/152_165.wav|哼哼，佢佢而家得咗漢中，就以為唔知幾幾大嘅功勞嘞。|0
wav/saamgwokjinji/152/152_166.wav|佢佢佢都唔知啊，如果唔係我喺沓中纏纏住姜維，佢點能夠成功啊？|0
wav/saamgwokjinji/152/152_167.wav|我呢趟若果奪取到成都，就勝勝過奪取漢中多多喇。|0
wav/saamgwokjinji/152/152_168.wav|當晚鄧艾就下令，全軍拔寨起程，向住陰平小路進兵，就喺離開劍閣七百里嘅地方呀扎落營寨。|0
wav/saamgwokjinji/152/152_169.wav|噉啊有人去報告鐘會，話鄧艾要去攻打成都喇噉。|0
wav/saamgwokjinji/152/152_170.wav|鐘會一味笑鄧艾呢個人蠢啦。|0
wav/saamgwokjinji/152/152_171.wav|有一日，鄧艾寫一封密信派個使者帶住信啊，飛馬去向司馬昭報告。|0
wav/saamgwokjinji/152/152_172.wav|然後佢就召集全體將領嚟到中軍帳，就問佢哋話喇：|0
wav/saamgwokjinji/152/152_173.wav|我而家要乘虛去奪奪取成都，同各各位一齊去建立不朽嘅功名，你你你你哋肯肯唔肯跟從我呢？|0
wav/saamgwokjinji/152/152_174.wav|願從軍令，萬死不得辭！|0
wav/saamgwokjinji/152/152_175.wav|好！噉鄧艾就命令個仔鄧忠，帶五千名精兵行先，就吩咐佢哋呢只係着一般嘅衣服，唔着盔甲。|0
wav/saamgwokjinji/152/152_176.wav|人人都帶齊斧頭啊鑿啊等等嘅各種工具，凡係遇着危險嘅地方，就鑿山開路，搭好啲橋樑等軍隊順利通過。|0
wav/saamgwokjinji/152/152_177.wav|然後啊，鄧艾挑選咗三萬名兵士，各帶乾糧繩索出發。|0
wav/saamgwokjinji/152/152_178.wav|約莫行咗百幾里啦，佢就留低三千兵，就喺度扎寨。|0
wav/saamgwokjinji/152/152_179.wav|又行咗百幾里，又留低三千兵喺度扎寨。|0
wav/saamgwokjinji/152/152_180.wav|就係噉樣，喺當年十月嘅時候啊，由陰平進兵，一直喺啲懸崖峭壁行咗二十幾日。|0
wav/saamgwokjinji/152/152_181.wav|總共七百幾里，都係啲只見樹木不見人倫嘅地方。|0
wav/saamgwokjinji/152/152_182.wav|魏兵沿路扎咗幾個營寨，噉啊只係剩落二千人馬唧。|0
wav/saamgwokjinji/152/152_183.wav|呢一日，佢哋行到一座大山叫做摩天嶺啊，連馬都行唔上去嘅。|0
wav/saamgwokjinji/152/152_184.wav|鄧艾就唔騎馬嘞，就噉步行上嶺。|0
wav/saamgwokjinji/152/152_185.wav|行行下，就只見鄧忠同一班開路個壯士都喺度喊噃。|0
wav/saamgwokjinji/152/152_186.wav|點解呢？鄧艾就問佢哋為咩事要喊得咁淒涼呢？|0
wav/saamgwokjinji/152/152_187.wav|鄧忠話嘞：呢座摩天嶺嘅西便，都係啲懸崖峭壁，冇法子鑿得開。|0
wav/saamgwokjinji/152/152_188.wav|噉，噉，嘿噉啊以前嘅辛勞，冚𠾴唥都變咗冇用喇，故此大家就喺度喊起上嚟唧。|0
wav/saamgwokjinji/152/152_189.wav|我我嘅，軍隊嚟到呢處，已經行咗七百幾里，過咗呢度就係江油，點能夠退退返轉頭呢？|0
wav/saamgwokjinji/152/152_190.wav|跟住鄧艾召集全體將士對佢哋講：|0
wav/saamgwokjinji/152/152_191.wav|俗語話，不不入虎穴，焉得虎子。|0
wav/saamgwokjinji/152/152_192.wav|我而家同你哋嚟嚟到呢處，如果獲得成功，就同大家，共享富貴。|0
wav/saamgwokjinji/152/152_193.wav|係，願從將軍之命！|0
wav/saamgwokjinji/152/152_194.wav|鄧艾真係搏命，佢叫大家將啲軍器啊，丟咗落山先。|0
wav/saamgwokjinji/152/152_195.wav|然後佢自己帶頭，攞咗張氈包冚個身，碌碌碌碌碌，就噉碌落山。|0
wav/saamgwokjinji/152/152_196.wav|噉嗰班副將有啲厚毛衫嘅呢，就攞嚟包住個身照碌落去。|0
wav/saamgwokjinji/152/152_197.wav|冇厚毛衫嘅呢，就用繩索扎住條腰，掹藤掛樹，一個跟一個噉擒落去。|0
wav/saamgwokjinji/152/152_198.wav|就係噉樣，鄧艾、鄧忠帶住二千人啊以及一隊開山壯士，全部過咗摩天嶺。|0
wav/saamgwokjinji/152/152_199.wav|唞過氣喇，整頓好盔甲兵器又前進咯喎。|0
wav/saamgwokjinji/152/152_200.wav|行行下，見到喺路邊有個石碑，上便刻住，丞相諸葛武侯題噉。|0
wav/saamgwokjinji/152/152_201.wav|仲刻住幾行字嘅：二火初興，有人越此。二士爭衡，不久自死。|0
wav/saamgwokjinji/152/152_202.wav|鄧艾睇咗十分驚奇，佢即刻對住個石碑恭恭敬敬噉拜咗幾拜話：|0
wav/saamgwokjinji/152/152_203.wav|武侯，真真係神人啊！|0
wav/saamgwokjinji/152/152_204.wav|我鄧艾唔能夠拜拜佢為師，真係可可惜咯。|0
wav/saamgwokjinji/152/152_205.wav|噉鄧艾佢哋又繼續向前行嘞。|0
wav/saamgwokjinji/152/152_206.wav|有一日，佢哋行到一笪地方，又見到一個空蕩蕩嘅大營寨，噉咪左右講畀鄧艾聽：|0
wav/saamgwokjinji/152/152_207.wav|將軍，聽講諸葛丞相在生嘅時候，曾經撥一千兵守住呢個險要隘口嘅，後嚟後主劉禪就撤消咗佢。|0
wav/saamgwokjinji/152/152_208.wav|鄧艾非常感慨啊，佢於是同大家話嘞：|0
wav/saamgwokjinji/152/152_209.wav|我哋而家，係有來路而冇冇歸路㗎喇。|0
wav/saamgwokjinji/152/152_210.wav|前便，就係江江油城，糧食充足，你哋前進就有命，後退就就死！|0
wav/saamgwokjinji/152/152_211.wav|務必齊心合力，去攻攻城啊！|0
wav/saamgwokjinji/152/152_212.wav|大家就齊聲回答話喇：我哋決心死戰到底！|0
wav/saamgwokjinji/152/152_213.wav|大家咁齊心，噉就得喇。|0
wav/saamgwokjinji/152/152_214.wav|於是鄧艾帶住二千兵士，就噉靠兩隻腳，日夜急行軍，就去搶攻江油城嘞。|0
wav/saamgwokjinji/152/152_215.wav|江油城嘅蜀軍守將叫做馬邈。|0
wav/saamgwokjinji/152/152_216.wav|佢聽聞話東川已經失咗嘞，噉就作好準備啦。|0
wav/saamgwokjinji/152/152_217.wav|不過呢，佢只係提防大路呢一便嘅啫。|0
wav/saamgwokjinji/152/152_218.wav|事關佢恃住有姜維全軍守住劍閣關，佢呢處仲係好安全嘅。|0
wav/saamgwokjinji/152/152_219.wav|所以佢對於軍情啊就唔係點着緊嘅。|0
wav/saamgwokjinji/152/152_220.wav|呢一日，佢操練完人馬返屋企就換過衣服，同埋老婆一齊圍住個火爐飲酒嘆其世界咯喎。|0
wav/saamgwokjinji/152/152_221.wav|唉各位，用啲噉樣嘅人嚟到守城，就梗係冇行啦。|0
wav/saamgwokjinji/152/152_222.wav|噉啊究竟啊，江油城係點失嘅呢？如果大家想知道啊，請聽日聽落去啦。|0
wav/saamgwokjinji/153/153_001.wav|話說江油城嘅守將馬邈吖，雖然佢知道東川失守啊，之佢都係冇幾緊張㗎喎。|0
wav/saamgwokjinji/153/153_002.wav|呢呢一日佢操練完人馬返屋企，換過衣服，就同埋老婆一齊就圍住火爐飲酒，歎其世界咯喎。|0
wav/saamgwokjinji/153/153_003.wav|飲得幾杯佢老婆就問喇：|0
wav/saamgwokjinji/153/153_004.wav|成日都聽見話邊境軍情緊急，之將軍你好似一啲都唔擔心噉嘅，點解呢？|0
wav/saamgwokjinji/153/153_005.wav|哦，一切嘅大事自然有姜伯約管，關我乜嘢事吖？|0
wav/saamgwokjinji/153/153_006.wav|雖然係啫，不過將軍你所守衛嘅城池唔係唔重要㗎噃。|0
wav/saamgwokjinji/153/153_007.wav|嘿！當今天子，一味聽晒黃皓嘅說話，沉迷酒色，我睇呀，好快就大禍臨頭㗎喇。|0
wav/saamgwokjinji/153/153_008.wav|魏兵如果打到嚟，唔係投降咯，使乜憂心！|0
wav/saamgwokjinji/153/153_009.wav|馬邈噉樣一講，嬲到佢老婆呸噉一聲，用口水嚟吐佢塊面啊。|0
wav/saamgwokjinji/153/153_010.wav|佢老婆話喇：你係個男子漢，點知早就懷住不忠不義之心。|0
wav/saamgwokjinji/153/153_011.wav|嘿，枉你受國家嘅爵祿，我同埋你喺一齊都冇面啊。|0
wav/saamgwokjinji/153/153_012.wav|一番話講到馬邈滿面羞慚，擘大個口得個窿。|0
wav/saamgwokjinji/153/153_013.wav|突然間，有個家人慌慌張張噉走入嚟報告話：|0
wav/saamgwokjinji/153/153_014.wav|大人啊大人啊，弊喇弊喇，魏將鄧艾都唔知佢喺邊處嚟嘅，帶住二千幾人，一湧就入晒城喇。|0
wav/saamgwokjinji/153/153_015.wav|當堂嚇到馬邈呀手揗腳震，就慌忙出去投降啦。|0
wav/saamgwokjinji/153/153_016.wav|佢喺公堂外便跪低，趴咗喺地，流住眼淚噉話：|0
wav/saamgwokjinji/153/153_017.wav|小將有心投降好耐㗎，而家小將願意帶埋城內居民與及本部人馬，全部投降將軍啊。|0
wav/saamgwokjinji/153/153_018.wav|鄧艾接受咗佢嘅投降，收編咗江油嘅軍隊就任用馬邈做嚮導官。|0
wav/saamgwokjinji/153/153_019.wav|突然間，有人嚟報告話馬邈夫人啊吊頸死咗噉。|0
wav/saamgwokjinji/153/153_020.wav|鄧艾就問佢係咩嘢原因啦，馬邈就唔敢講大話，唯有如實講畀鄧艾聽。|0
wav/saamgwokjinji/153/153_021.wav|鄧艾聽咗，覺得馬夫人啊確係賢德，好感動。|0
wav/saamgwokjinji/153/153_022.wav|就命令同馬夫人舉行隆重嘅葬禮，仲親自去祭佢添。|0
wav/saamgwokjinji/153/153_023.wav|噉誒鄧艾佔領咗江油城之後啊，就通知陰平小路嘅各支軍隊，都嚟江油城集合，然後一齊去進攻涪城。|0
wav/saamgwokjinji/153/153_024.wav|佢手下有個將官叫做田續，佢話喇：|0
wav/saamgwokjinji/153/153_025.wav|我軍冒險嚟到，大家都疲倦非常，應該休息幾日然後先至進兵好啊。|0
wav/saamgwokjinji/153/153_026.wav|鄧艾就發火鬧佢話喇：哼！兵貴神速，你竟然胡言亂語，擾亂軍心咁咁大膽！|0
wav/saamgwokjinji/153/153_027.wav|鄧艾就喝刀斧手，捉田續出去殺頭。|0
wav/saamgwokjinji/153/153_028.wav|好彩得到班將官苦苦求情，噉鄧艾先至饒恕咗佢咋。|0
wav/saamgwokjinji/153/153_029.wav|鄧艾就馬不停蹄，即刻帶兵趕去涪城。|0
wav/saamgwokjinji/153/153_030.wav|城內嗰啲官吏軍民啊哎呀，真係以為魏軍係從天而降㗎，慌晒啊全部投降嘞。|0
wav/saamgwokjinji/153/153_031.wav|噉魏軍節節勝利蜀軍連連失敗嘅消息，由邊境啊飛報入去成都。|0
wav/saamgwokjinji/153/153_032.wav|劉禪聽咗呀就慌忙嗌黃皓嚟問下究竟係點啦。|0
wav/saamgwokjinji/153/153_033.wav|黃皓就話喇：陛下，呢啲不過係謠傳啫，神仙誒，實唔會呃陛下㗎嘛。|0
wav/saamgwokjinji/153/153_034.wav|劉禪信心唔過啊，想召嗰個神婆嚟再問下。|0
wav/saamgwokjinji/153/153_035.wav|嘿，嗰個神婆呀早就不知去向咯。|0
wav/saamgwokjinji/153/153_036.wav|呢個時候，遠遠近近各地嘅告急文書，好似雪片噉飛嚟，來來往往嘅使者接連不絕啊。|0
wav/saamgwokjinji/153/153_037.wav|劉禪問神就問唔到嘞，唯有登殿臨朝問下嗰班大臣係啦。|0
wav/saamgwokjinji/153/153_038.wav|嗰班大臣就個個你望我我望你，粒聲唔出。|0
wav/saamgwokjinji/153/153_039.wav|過咗好耐喇，郤正先至出班啟奏話：|0
wav/saamgwokjinji/153/153_040.wav|事態危急，陛下快啲請武侯嘅仔諸葛瞻嚟，商量退兵之策啦陛下。|0
wav/saamgwokjinji/153/153_041.wav|原來諸葛亮有個仔，叫做諸葛瞻，字思遠。|0
wav/saamgwokjinji/153/153_042.wav|母親係黃氏，就係黃承彥個女嘞。|0
wav/saamgwokjinji/153/153_043.wav|講呢位黃氏夫人嘅相貌呢，就確係唔敢恭維喇，係非常之醜陋。|0
wav/saamgwokjinji/153/153_044.wav|不過呢個人啊極有才學，哎真係上通天文就下知地理，但凡韜略遁甲各種學問無所不曉嘅。|0
wav/saamgwokjinji/153/153_045.wav|當年孔明喺南陽嘅時候呢，就係知道佢個為人賢德，就去求婚娶佢做妻子嘅。|0
wav/saamgwokjinji/153/153_046.wav|孔明咁好學問呀，黃氏夫人就畀過佢唔少幫助㗎喇。|0
wav/saamgwokjinji/153/153_047.wav|噉孔明逝世之後冇幾耐呢黃氏夫人亦死咗。|0
wav/saamgwokjinji/153/153_048.wav|佢臨終嘅囑咐啊，就係勉勵諸葛瞻，對國家一定要盡忠盡孝。|0
wav/saamgwokjinji/153/153_049.wav|諸葛瞻自細就好聰明，後主劉禪呢將個女嫁畀佢，噉諸葛瞻呢就做咗駙馬都尉嘅官職。|0
wav/saamgwokjinji/153/153_050.wav|收尾又繼承咗父親武鄉侯嘅爵位。|0
wav/saamgwokjinji/153/153_051.wav|到咗蜀漢景耀四年啊，即係公元二百六十一年嘞，佢升任行軍護衛將軍。|0
wav/saamgwokjinji/153/153_052.wav|當時佢見到黃皓把持朝政，故此就托病呢一直就唔出嚟做事。|0
wav/saamgwokjinji/153/153_053.wav|噉今日啊，劉禪就聽從郤正嘅建議，連氣落咗三道聖旨，就召諸葛瞻嚟到金殿。|0
wav/saamgwokjinji/153/153_054.wav|劉禪流住眼淚噉對諸葛瞻話：|0
wav/saamgwokjinji/153/153_055.wav|而家，鄧艾嘅軍隊，已經佔領咗培城，成都非常危險啊。|0
wav/saamgwokjinji/153/153_056.wav|愛卿你要睇在先君嘅份上，救朕嘅性命至好啊。|0
wav/saamgwokjinji/153/153_057.wav|見到國家處於咁危急嘅境地，諸葛瞻亦都流起眼淚嚟，佢回答劉禪話喇：|0
wav/saamgwokjinji/153/153_058.wav|臣父子得到先帝厚恩，陛下殊遇，就算係肝腦塗地都報答不了。|0
wav/saamgwokjinji/153/153_059.wav|請陛下將全部成都嘅兵力，交畀臣率領，去同魏軍決一死戰！|0
wav/saamgwokjinji/153/153_060.wav|劉禪立即撥成都軍馬七萬就交畀諸葛瞻。|0
wav/saamgwokjinji/153/153_061.wav|諸葛瞻接收咗軍隊，就召集全體將官嚟問佢哋話：|0
wav/saamgwokjinji/153/153_062.wav|邊個敢做先鋒啊？|0
wav/saamgwokjinji/153/153_063.wav|話口未遠，只見一個少年將軍行出嚟話：父親既然掛帥，孩子願做先鋒！|0
wav/saamgwokjinji/153/153_064.wav|大家一睇，原來呢個係諸葛瞻嘅大仔諸葛尚啊。|0
wav/saamgwokjinji/153/153_065.wav|阿尚當年係一十九歲，平時佢就博覽兵書，精通武藝。|0
wav/saamgwokjinji/153/153_066.wav|諸葛瞻好歡喜，就任命諸葛尚做先鋒。|0
wav/saamgwokjinji/153/153_067.wav|呢一日呢，諸葛瞻嘅大軍離開成都出發去迎擊魏軍。|0
wav/saamgwokjinji/153/153_068.wav|而家講返鄧艾。|0
wav/saamgwokjinji/153/153_069.wav|佢接受咗馬邈投降之後啊，馬邈為咗表示忠心，仲獻咗一本地理圖畀佢嘅。|0
wav/saamgwokjinji/153/153_070.wav|呢本地理圖呀巴閉咯，喺上便呀，將涪城到成都三百六十里嘅山川道路，闊窄險峻嘅情況，一一二二寫得明明白白。|0
wav/saamgwokjinji/153/153_071.wav|鄧艾睇完就話喇哎吖吖吖吖，若果我只係，守住涪涪城，而蜀軍佔據住前便險險要嘅山地，我仲點能成功啊？|0
wav/saamgwokjinji/153/153_072.wav|如果拖延時日，姜維嘅兵馬一到，我軍就危險喇。|0
wav/saamgwokjinji/153/153_073.wav|於是鄧艾就立即叫師纂同鄧忠嚟，吩咐佢哋話喇：|0
wav/saamgwokjinji/153/153_074.wav|你哋帶一支軍軍隊，日夜兼程直直去綿竹，頂住蜀兵，我跟住尾就嚟㗎喇。|0
wav/saamgwokjinji/153/153_075.wav|你哋嘅行行動，千祈唔能夠遲緩怠慢啊，若果畀敵人佔據咗險要先呢，我就殺咗你兩個！|0
wav/saamgwokjinji/153/153_076.wav|得令！師纂、鄧忠接受咗命令，立即點兵出發。|0
wav/saamgwokjinji/153/153_077.wav|呢一日，佢哋將近去到綿竹，就同蜀兵遭遇嘞。|0
wav/saamgwokjinji/153/153_078.wav|當時雙方各自佈成陣勢。|0
wav/saamgwokjinji/153/153_079.wav|師纂、鄧忠喺門旗之下勒馬企定。|0
wav/saamgwokjinji/153/153_080.wav|只見蜀軍擺好一個八陣，噔噔噔三通鼓罷，門旗分開。|0
wav/saamgwokjinji/153/153_081.wav|幾十元將官就速湧住一架四輪車出黎，車上面端端正正坐住一個人，|0
wav/saamgwokjinji/153/153_082.wav|魚線關根，身披鶴草，|0
wav/saamgwokjinji/153/153_083.wav|車旁邊展開一面黃旗，上面寫著，看城上諸葛母後咁|0
wav/saamgwokjinji/153/153_084.wav|哎吖吖|0
wav/saamgwokjinji/153/153_085.wav|屠身飆冷汗，咩原來孔明仲未死，咁我哋冇命囉，快快撤退，撤退！|0
wav/saamgwokjinji/153/153_086.wav|師纂、鄧忠急急就指揮全軍就掉頭撤退。|0
wav/saamgwokjinji/153/153_087.wav|蜀兵就趁勢掩殺過嚟，打到魏兵打敗啊。|0
wav/saamgwokjinji/153/153_088.wav|蜀兵染殺咗二十幾裏，就遇到鄧艾嘅元兵黎接應，於是雙方就各自收兵|0
wav/saamgwokjinji/153/153_089.wav|贊好刑債，鄧艾就叫師纂鄧忠黎責問佢哋話喇：|0
wav/saamgwokjinji/153/153_090.wav|你兩個不不戰而退，點解呀？|0
wav/saamgwokjinji/153/153_091.wav|稟告父親，皆係我哋見到蜀兵係由諸葛孔明率領嘅，故此叮返黎啫|0
wav/saamgwokjinji/153/153_092.wav|就算係孔明翻生，我亦實洗乜怕佢啊|0
wav/saamgwokjinji/153/153_093.wav|你哋隨便退兵，朝之殺殺敗，迎當斬首，以正軍法|0
wav/saamgwokjinji/153/153_094.wav|鄧艾想殺佢哋兩個，仲將官都虎虎勸諫，咁鄧艾先要冇殺佢哋|0
wav/saamgwokjinji/153/153_095.wav|鄧艾跟住叫人去偵察下究竟係點樣一回事，|0
wav/saamgwokjinji/153/153_096.wav|咁就收尾返黎報告話|0
wav/saamgwokjinji/153/153_097.wav|蜀軍係由孔明個仔諸葛瞻做元帥，孔明個孫諸葛上做先鋒，|0
wav/saamgwokjinji/153/153_098.wav|車上面坐住嗰個孔明係木頭做個遺像黎啫|0
wav/saamgwokjinji/153/153_099.wav|咁鄧艾了解咗情況，就對師纂鄧中話，|0
wav/saamgwokjinji/153/153_100.wav|成功失敗在此一舉，你似你兩個仲唔能取勝，就必定要斬首|0
wav/saamgwokjinji/153/153_101.wav|又帶住一萬人馬去同蜀兵打過，|0
wav/saamgwokjinji/153/153_102.wav|誰知諸葛尚好洗得，抖手精神劈馬單槍，打敗咗師纂鄧中|0
wav/saamgwokjinji/153/153_103.wav|諸葛瞻跟住指揮兩翼兵馬衝出黎，直撞入魏軍陣內，左衝右突來來去去，衝殺咗幾十次，殺到魏兵零兵大敗，死傷無數|0
wav/saamgwokjinji/153/153_104.wav|鄧中扶了傷，捕住馬鞍逃跑，|0
wav/saamgwokjinji/153/153_105.wav|諸葛瞻率領兵馬跟住咪掩殺，一直追殺咗二十幾裏先打裸收兵，紮起營寨頂住魏軍|0
wav/saamgwokjinji/153/153_106.wav|呢一仗，師纂同鄧中遊試打敗咗返去見鄧艾，|0
wav/saamgwokjinji/153/153_107.wav|鄧艾見到佢兩個周身血都扶咗傷，唔忍心再紮避佢哋，就叫佢哋去休息算|0
wav/saamgwokjinji/153/153_108.wav|鄧艾就同中將官商量話，|0
wav/saamgwokjinji/153/153_109.wav|諸葛瞻學到佢父親嘅本事，兩場仗殺殺咗我萬幾人馬，|0
wav/saamgwokjinji/153/153_110.wav|如果而家唔及早打低佢，日後必為大患|0
wav/saamgwokjinji/153/153_111.wav|監軍優本就獻計話，|0
wav/saamgwokjinji/153/153_112.wav|將軍，不如寫封信去試探下，招降佢都好|0
wav/saamgwokjinji/153/153_113.wav|鄧艾聽佢，立即寫封信，派個試者帶去屬軍營寨，|0
wav/saamgwokjinji/153/153_114.wav|守門將官帶試者入去中軍將，將書信呈上去給諸葛瞻，|0
wav/saamgwokjinji/153/153_115.wav|諸葛瞻查開信都睇，原來鄧艾喺封信裏話|0
wav/saamgwokjinji/153/153_116.wav|你父親諸葛亮，都係算得近代賢才，幫助劉備建成霸業，|0
wav/saamgwokjinji/153/153_117.wav|不過六出奇山都唔能成功，呢啲唔係佢智力不足，而乃係天數|0
wav/saamgwokjinji/153/153_118.wav|而家劉禪係個溫君，皇氣已經盡，|0
wav/saamgwokjinji/153/153_119.wav|我鄧艾喺奉天子之命來討伐屬國，已經佔據咗大部分國土，成都危在旦夕|0
wav/saamgwokjinji/153/153_120.wav|你不如應天順人，早日揮航吧，|0
wav/saamgwokjinji/153/153_121.wav|我一定稟奏天子，封你做狼爺王，等你國光中耀祖，我講得到，做得到|0
wav/saamgwokjinji/153/153_122.wav|嘩！諸葛瞻睇完，嬲到佢𠻘𠻘𠻘三下兩下撕爛封信，叫武士啊拉咗個使者出去殺頭。|0
wav/saamgwokjinji/153/153_123.wav|然後叫使者嘅隨從啊攞個人頭返去見鄧艾。|0
wav/saamgwokjinji/153/153_124.wav|嘿又撕信又斬使者，鄧艾真係佛都有火啦，即刻就要出去同諸葛瞻打過。|0
wav/saamgwokjinji/153/153_125.wav|監軍丘本就勸他話喇：|0
wav/saamgwokjinji/153/153_126.wav|將軍唔好同佢硬打，應當用奇兵嚟打贏佢至係啊。|0
wav/saamgwokjinji/153/153_127.wav|鄧艾冷靜返落嚟，接受咗丘本嘅意見，就命令天水太守王頎、隴西太守牽弘，喺後便就埋伏定兩支軍隊。|0
wav/saamgwokjinji/153/153_128.wav|鄧艾自己呢，就帶一支人馬去同蜀軍交鋒。|0
wav/saamgwokjinji/153/153_129.wav|呢個時候諸葛瞻正係想嘍打，聽到鄧艾帶兵搵到上門唄，啱啦，即刻就率領人馬，直殺入魏軍陣內。|0
wav/saamgwokjinji/153/153_130.wav|鄧艾打得幾打，輸咗喇，就走人。|0
wav/saamgwokjinji/153/153_131.wav|諸葛瞻啊追住掩殺過去。|0
wav/saamgwokjinji/153/153_132.wav|正係殺得高興，忽然西便伏兵一齊殺出嚟，就蜀兵反勝為敗喎一直退返入去綿竹城。|0
wav/saamgwokjinji/153/153_133.wav|鄧艾就指揮魏兵，喎嗬噉一齊大聲吶喊，將綿竹城啊圍到鐵桶咁實。|0
wav/saamgwokjinji/153/153_134.wav|諸葛瞻被困喺綿竹城，見到形勢咁危急嘞，就派人突圍出去，帶信去東吳求救啦。|0
wav/saamgwokjinji/153/153_135.wav|吳主孫休啊，佢接到諸葛瞻嘅告急信，就同埋一班大臣商量。|0
wav/saamgwokjinji/153/153_136.wav|佢認為蜀國有危險啊就不能坐視不救，立即任命老將丁奉做主帥，丁封、孫異做副將，帶五萬人馬去救蜀國。|0
wav/saamgwokjinji/153/153_137.wav|丁奉領咗旨就點齊人馬出發。|0
wav/saamgwokjinji/153/153_138.wav|佢派丁封、孫異帶二萬兵，向沔中進發，自己啊帶三萬兵向壽春進發，就分兵三路去援救嘞。|0
wav/saamgwokjinji/153/153_139.wav|而家講下諸葛瞻，他等咗好多日，仲唔見有救兵嚟，就同眾將官話嘞：一味死守唔係好辦法。|0
wav/saamgwokjinji/153/153_140.wav|呢一日啊，佢留低個仔諸葛尚同尚書張遵守城。|0
wav/saamgwokjinji/153/153_141.wav|自己就披掛上馬，帶領三軍，大開三門殺出去。|0
wav/saamgwokjinji/153/153_142.wav|鄧艾見到蜀兵出戰，即刻就撤兵。|0
wav/saamgwokjinji/153/153_143.wav|諸葛瞻就搏命咁追殺咯喎。|0
wav/saamgwokjinji/153/153_144.wav|忽然間，轟噉一聲炮響，四面八方魏軍包圍過嚟，將諸葛瞻困喺戰陣中心。|0
wav/saamgwokjinji/153/153_145.wav|諸葛瞻身先士卒，帶領人馬左衝右突，死咗幾百魏兵。|0
wav/saamgwokjinji/153/153_146.wav|鄧艾見到諸葛瞻咁勇猛嘅，就命令魏軍啊用箭嚟射佢，嘩射到啲蜀兵呀四圍咁趯，散晒。|0
wav/saamgwokjinji/153/153_147.wav|諸葛瞻中咗箭，跌咗落馬，佢大聲噉叫啊：|0
wav/saamgwokjinji/153/153_148.wav|我冇晒力喇，我要一死報國！捩手一劍，就自刎而死。|0
wav/saamgwokjinji/153/153_149.wav|諸葛尚喺城樓上便，見到父親戰死就悲憤交加，立即披掛上馬。|0
wav/saamgwokjinji/153/153_150.wav|張遵就勸佢話啦：小將軍你唔好出去啊！|0
wav/saamgwokjinji/153/153_151.wav|嘿！我父子祖孫，受到國家嘅大恩大德，今日，我父親戰死，我留喺人世仲有乜用啊？|0
wav/saamgwokjinji/153/153_152.wav|講完，縱馬殺出去，結果呢，亦係戰死喺戰陣之中。|0
wav/saamgwokjinji/153/153_153.wav|鄧艾見到諸葛瞻父子啊確係一片忠心為國，佢亦好感動，吩咐將佢哋父子葬埋一齊。|0
wav/saamgwokjinji/153/153_154.wav|鄧艾就揸緊戰機，乘虛攻打綿竹。|0
wav/saamgwokjinji/153/153_155.wav|守城嘅張遵、黃崇、李球噉三個將領就各帶一支軍隊出城嚟迎戰。|0
wav/saamgwokjinji/153/153_156.wav|因為蜀兵少啊，魏兵多，結果三個人呢亦都戰死。|0
wav/saamgwokjinji/153/153_157.wav|噉鄧艾就佔領咗綿竹喇。|0
wav/saamgwokjinji/153/153_158.wav|慰勞完軍隊，鄧艾即刻就帶兵去攻成都咯喎。|0
wav/saamgwokjinji/153/153_159.wav|而家講下後主劉禪喇，佢喺成都就聽聞鄧艾已經佔領咗綿竹，諸葛瞻父子陣亡就嚇到佢面都青，急急召文武百官嚟商量。|0
wav/saamgwokjinji/153/153_160.wav|都未曾開口講說話，有個侍臣就氣急敗壞噉嚟講嘞：|0
wav/saamgwokjinji/153/153_161.wav|啟奏陛下，城外嘅百姓，拖男帶女，一便走一便喊人人都去逃命啊！|0
wav/saamgwokjinji/153/153_162.wav|啊，啊，誒，逃命呀？劉禪就慌到手揗腳震。|0
wav/saamgwokjinji/153/153_163.wav|跟住又接到哨馬嘅報告，話魏兵已經逼近成都嘞噉。|0
wav/saamgwokjinji/153/153_164.wav|好多大臣都認為目前兵微將寡，係唔夠魏軍打嘅，不如趁早放棄成都，趯去南中七郡喇。|0
wav/saamgwokjinji/153/153_165.wav|因為嗰處地勢險要就容易防守，又可以借啲蠻兵嚟助戰，噉啊等將來有力量再嚟收復失地啦噉。|0
wav/saamgwokjinji/153/153_166.wav|但係光祿大夫譙周就反對呢個意見，佢話喇：|0
wav/saamgwokjinji/153/153_167.wav|噉唔好㗎，南蠻素來都係反我哋嘅。|0
wav/saamgwokjinji/153/153_168.wav|平時，朝廷又冇乜嘢好處畀佢哋。|0
wav/saamgwokjinji/153/153_169.wav|而家，去投奔佢哋呀，實畀佢哋害咗都得咯，嗰度唔去得㗎。|0
wav/saamgwokjinji/153/153_170.wav|有個大臣又稟奏話嘞：蜀、吳係訂立咗同盟嘅，而家情勢危急，噉不如去投靠吳國啦。|0
wav/saamgwokjinji/153/153_171.wav|譙周話嘞：自古以來，都冇話寄居異國而做皇帝嘅。|0
wav/saamgwokjinji/153/153_172.wav|以臣嘅估計呢，魏國係能夠併吞吳國，吳國就唔能夠併吞魏國咯。|0
wav/saamgwokjinji/153/153_173.wav|若果陛下向吳國稱臣，係一個恥辱。|0
wav/saamgwokjinji/153/153_174.wav|噉若果將來吳國畀魏國併吞咗，到時，陛下又要再向魏國稱臣，噉就要兩次蒙受恥辱咯噃。|0
wav/saamgwokjinji/153/153_175.wav|當今之計，不如唔好投靠吳國，而索性投降魏國。|0
wav/saamgwokjinji/153/153_176.wav|魏國必定會將土地封畀陛下，噉樣一嚟，上能夠保存宗廟，下能夠保護黎民，請陛下考慮下。|0
wav/saamgwokjinji/153/153_177.wav|劉禪聽咗都唔知點算好啊，諗唔掂，就宣佈退朝返入去後宮。|0
wav/saamgwokjinji/153/153_178.wav|第日，文武百官為咗投降定唔投降魏國呢件事爭論得好厲害。|0
wav/saamgwokjinji/153/153_179.wav|譙周見到形勢越嚟越危急嘞，又試勸劉禪快啲揸定主意投降咯喎。|0
wav/saamgwokjinji/153/153_180.wav|當劉禪正話想聽從譙周嘅說話，決定投降嘅時候，忽然間，喺屏風後便有個人行出嚟，大聲噉鬧譙周話：|0
wav/saamgwokjinji/153/153_181.wav|吖吖呸！你係個讀壞書嘅人，苟且偷生。|0
wav/saamgwokjinji/153/153_182.wav|有咩嘢資格喺度亂咁議論社稷大事啊！|0
wav/saamgwokjinji/153/153_183.wav|自古以來，邊處有投降人哋嘅天子㗎！|0
wav/saamgwokjinji/153/153_184.wav|劉禪一睇，哦，係佢個第五仔，北地王劉諶啊。|0
wav/saamgwokjinji/153/153_185.wav|原來劉禪生咗七個仔，大仔劉璿，二仔劉瑤，三仔劉琮，四仔啊劉瓚，五仔劉諶，就係今日出嚟鬧譙周呢個北地王嘞，六仔劉恂，七仔劉璩。|0
wav/saamgwokjinji/153/153_186.wav|噉喺七個仔當中呢，唯獨劉諶自細聰明，英雄敏銳，其餘嗰六個仔就個個都係腍腍善善冇乜作為嘅。|0
wav/saamgwokjinji/153/153_187.wav|當時劉禪見佢行出嚟鬧譙周就話佢喇：|0
wav/saamgwokjinji/153/153_188.wav|唉而家咁多大臣都商量過，話應該投降。|0
wav/saamgwokjinji/153/153_189.wav|唯有你一個人恃住血氣之勇話唔好投降，唔通你想滿城流血咩？|0
wav/saamgwokjinji/153/153_190.wav|劉諶話嘞：父王，往日先帝在生嘅時候，譙周從來都未曾參與過國家政務。|0
wav/saamgwokjinji/153/153_191.wav|而家佢竟然議論起大事嚟，胡言亂語，極之冇道理！|0
wav/saamgwokjinji/153/153_192.wav|根據臣兒嘅切實估計，成都之內仲有幾萬兵，而姜維嘅軍隊呢，完完整整全部喺劍閣嚟。|0
wav/saamgwokjinji/153/153_193.wav|若果佢一聽聞魏兵侵犯京師，必定會嚟救應嘅。|0
wav/saamgwokjinji/153/153_194.wav|噉樣，內外夾攻就可以獲得勝利。|0
wav/saamgwokjinji/153/153_195.wav|父王啊，你點可以聽呢個讀壞書嘅人嘅說話，隨隨便便噉就放棄咗先帝嘅基業呢？|0
wav/saamgwokjinji/153/153_196.wav|你一個細佬哥點識得天時吖？呢個乃係天數嚟啊。|0
wav/saamgwokjinji/153/153_197.wav|父王啊！就算係勢窮力盡，眼睇住失敗喇，亦應當係父子君臣背城一戰，一齊為國家社稷而死，喺九泉之下去見先帝就係啦。|0
wav/saamgwokjinji/153/153_198.wav|為乜嘢要投降呢？為乜嘢要投降呢父王！|0
wav/saamgwokjinji/153/153_199.wav|細佬哥唔懂事你返入去啦！|0
wav/saamgwokjinji/153/153_200.wav|父王呀！先帝咁艱難，先至創立咗基業，今日一旦就要拋棄佢，我，我，我寧死都唔願忍受呢個恥辱啊！|0
wav/saamgwokjinji/153/153_201.wav|劉禪唔聽，叫啲侍臣將劉諶㧬咗出去。|0
wav/saamgwokjinji/153/153_202.wav|跟住就吩咐譙周寫降書，然後就派私署侍中張紹、駙馬都尉鄧良同埋譙周一齊，帶住玉璽就去雒城魏軍嘅大本營，請求投降嘞。|0
wav/saamgwokjinji/153/153_203.wav|當其時啊，鄧艾就喺雒城，日日都派幾百名鐵甲馬軍去成都偵察嘅。|0
wav/saamgwokjinji/153/153_204.wav|呢一日，見到喺城樓之上高高噉豎起一面降旗，就返去報告鄧艾，鄧艾就高興到不得了啊。|0
wav/saamgwokjinji/153/153_205.wav|過咗冇幾耐，劉禪嘅使者張紹佢哋幾個人到喇。|0
wav/saamgwokjinji/153/153_206.wav|鄧艾叫人出去迎接佢哋，入到嚟，張紹佢哋三個人喺台階之下，對鄧艾跪拜行禮，呈上降書玉璽。|0
wav/saamgwokjinji/153/153_207.wav|鄧艾打開降書一睇，當堂就笑到見牙唔見眼啊，受落咗個玉璽就吩咐擺酒，好好噉款待張紹、譙周、鄧良三個人。|0
wav/saamgwokjinji/153/153_208.wav|然後，鄧艾就寫咗封回信，交畀佢哋三個帶返去成都，事關啊要安定民心至得㗎嘛，係咪呢？|0
wav/saamgwokjinji/153/153_209.wav|劉禪收到鄧艾嘅覆信，又聽咗張紹佢哋嘅報告啊，都係話鄧艾好通情達理，善意相待嘅噉，於是劉禪就放心喇。|0
wav/saamgwokjinji/154/154_001.wav|上次講到劉禪派人去鄧艾嗰處請求投降，鄧艾好歡喜接受咗。|0
wav/saamgwokjinji/154/154_002.wav|劉禪噉就放心啦。|0
wav/saamgwokjinji/154/154_003.wav|跟住啊，劉禪就派一位大臣就叫做蔣顯，帶咗道聖旨去命令姜維投降魏軍。|0
wav/saamgwokjinji/154/154_004.wav|接住又派尚書李虎，將全國嘅戶口冊，軍兵馬匹、錢糧數目等等文件就送去畀鄧艾。|0
wav/saamgwokjinji/154/154_005.wav|主要嘅，總計有戶口，二十八萬，男女九十四萬人，帶甲將士十萬二千人，官吏四萬，糧食四十餘萬，金銀各二千斤，錦綺彩絹各二十萬匹。|0
wav/saamgwokjinji/154/154_006.wav|仲有其餘物資，通通喺倉庫嚟。|0
wav/saamgwokjinji/154/154_007.wav|同時呢，擇定十二月初一日，君臣出城投降噉。|0
wav/saamgwokjinji/154/154_008.wav|北地王劉諶一聽到呢個消息，怒氣沖天啊，撐聲拔出把劍，行入去後宮。|0
wav/saamgwokjinji/154/154_009.wav|佢個妻子崔夫人見到就問佢喇：|0
wav/saamgwokjinji/154/154_010.wav|大王你今日面色都變晒，咩嘢事啊？|0
wav/saamgwokjinji/154/154_011.wav|魏軍兵臨城下，父王已經請求投降。|0
wav/saamgwokjinji/154/154_012.wav|聽日，君臣一出城去投降，社稷從此消滅！|0
wav/saamgwokjinji/154/154_013.wav|我，我，我要死咗先去九泉之下見先帝，我唔能夠屈身於他人啊！|0
wav/saamgwokjinji/154/154_014.wav|崔夫人話喇：好啊好啊，死得啱啊。|0
wav/saamgwokjinji/154/154_015.wav|請大王准許臣妾先死，然後大王先至死啦。|0
wav/saamgwokjinji/154/154_016.wav|吓？你為乜嘢要死？|0
wav/saamgwokjinji/154/154_017.wav|大王你為父親而死，臣妾為丈夫而死，道理係一樣嘅，夫亡妻死，仲使乜問呢？|0
wav/saamgwokjinji/154/154_018.wav|講完，崔夫人對住條石柱，出力一頭噉撞埋去，噉就死咗咯。|0
wav/saamgwokjinji/154/154_019.wav|劉諶跟住啊，親手殺咗佢三個仔。|0
wav/saamgwokjinji/154/154_020.wav|又將佢妻子崔夫人嘅頭割咗落嚟，攞到去昭烈廟，即係祖廟啊，跪喺地下，對住佢阿爺劉備嘅神位就喊得好傷心。|0
wav/saamgwokjinji/154/154_021.wav|佢話：臣，冇面去見祖宗基業捨棄畀他人。|0
wav/saamgwokjinji/154/154_022.wav|故此，先殺妻兒，斷絕牽掛，然後將自己一條性命嚟報答祖先。|0
wav/saamgwokjinji/154/154_023.wav|阿爺，你如果有靈，就知道你阿孫嘅心啊！|0
wav/saamgwokjinji/154/154_024.wav|劉諶大哭一場，喊到眼都流出血，然後就自刎身死。|0
wav/saamgwokjinji/154/154_025.wav|劉禪知道北地王自刎，唉噉歎一口氣，擰擰頭，叫人葬咗佢。|0
wav/saamgwokjinji/154/154_026.wav|到咗第日，魏軍浩浩蕩蕩嚟到嘞。|0
wav/saamgwokjinji/154/154_027.wav|劉禪率領太子同所有王子，與及文武大臣六十幾人，將自己捩轉手綁住。|0
wav/saamgwokjinji/154/154_028.wav|後便跟住架車，車上面載住埲棺材，出去北門之外十里投降。|0
wav/saamgwokjinji/154/154_029.wav|綁住自己，又有架車載住埲棺材噉去投降啊，呢個乃係古時君王戰敗投降嘅一種儀式，叫做面縛輿櫬。|0
wav/saamgwokjinji/154/154_030.wav|噉當時鄧艾扶起劉禪，親手同佢解開條繩，將架車同棺材都燒咗。|0
wav/saamgwokjinji/154/154_031.wav|然後啊，同劉禪一拍噉坐車入城。|0
wav/saamgwokjinji/154/154_032.wav|當時成都嘅老百姓，都喺路邊擺滿香花，跪拜歡迎魏軍入城啊。|0
wav/saamgwokjinji/154/154_033.wav|鄧艾呢，就任命劉禪做驃騎將軍，其餘嘅文武官員都各自按照原來嘅等級高低啊，任命官職。|0
wav/saamgwokjinji/154/154_034.wav|封完官喇，鄧艾請劉禪返去宮殿，然後出榜安民就接收倉庫。|0
wav/saamgwokjinji/154/154_035.wav|佢又派咗兩名大臣，張峻同張紹啊，去招安各郡軍民。|0
wav/saamgwokjinji/154/154_036.wav|派人去說服姜維要佢投降。|0
wav/saamgwokjinji/154/154_037.wav|同時呢就派使者去洛陽報捷。|0
wav/saamgwokjinji/154/154_038.wav|鄧艾早就聽聞黃皓呢個大太監為人奸險，想殺咗佢。|0
wav/saamgwokjinji/154/154_039.wav|嚱但係黃皓啊，用咗好多好多金珠寶貝去收買鄧艾嗰啲親信，幫佢講情，結果呢，嚱居然冇事喎。|0
wav/saamgwokjinji/154/154_040.wav|噉蜀漢啊，到呢個時候就滅亡喇，當時係公元二百六十三年。|0
wav/saamgwokjinji/154/154_041.wav|噉啊從劉備喺公元二百二十一年稱帝，建立蜀漢起，到滅亡嘅時候止，總共係四十二年嘅天下。|0
wav/saamgwokjinji/154/154_042.wav|唉正所謂：昭烈經營良不易啊，一朝功業就頓成灰。|0
wav/saamgwokjinji/154/154_043.wav|而家講下蔣顯，佢奉咗劉禪嘅命令嚟到劍閣見姜維，宣讀聖旨，要姜維向魏國投降。|0
wav/saamgwokjinji/154/154_044.wav|姜維真係發夢都想唔到啊，一時之間，震驚到佢連說話都講唔出聲。|0
wav/saamgwokjinji/154/154_045.wav|佢部下嗰班將官聽到呀嬲到咬牙切齒，碌眼吹鬚。|0
wav/saamgwokjinji/154/154_046.wav|好多人都掹出刀嚟斬落嗰啲石處高聲大叫：|0
wav/saamgwokjinji/154/154_047.wav|我哋喺度死戰啊，點解咁快就投降先呢？啊！|0
wav/saamgwokjinji/154/154_048.wav|大家哭喊嘅聲音呀，喺幾十里咁遠都聽得見。|0
wav/saamgwokjinji/154/154_049.wav|姜維睇見人心思漢，就同大家話喇：|0
wav/saamgwokjinji/154/154_050.wav|各位唔使憂心，我有一條計策，可以光復漢室嘅。|0
wav/saamgwokjinji/154/154_051.wav|乜話？真係嘅？噉就好咯。|0
wav/saamgwokjinji/154/154_052.wav|於是大家都紛紛問姜維有咩好計嘞。|0
wav/saamgwokjinji/154/154_053.wav|姜維叫大家行埋嚟，細細聲噉講一條計策出嚟，大家即刻就精神返。|0
wav/saamgwokjinji/154/154_054.wav|跟住，姜維叫人喺劍閣關上啊到處豎起降旗。|0
wav/saamgwokjinji/154/154_055.wav|同時又派使者去鐘會嘅大本營，話姜維要帶埋張翼、廖化、董厥等等將領嚟投降噉，鐘會嗰種歡喜法就唔在講咯。|0
wav/saamgwokjinji/154/154_056.wav|呢一日，姜維佢哋去到魏營見鐘會。|0
wav/saamgwokjinji/154/154_057.wav|入到中軍帳，一見面鐘會就笑嘻嘻噉話：|0
wav/saamgwokjinji/154/154_058.wav|伯約你點解嚟得咁遲啊吓？|0
wav/saamgwokjinji/154/154_059.wav|姜維神情嚴肅，流住眼淚噉回答話：|0
wav/saamgwokjinji/154/154_060.wav|國家嘅全部軍隊，都喺我嘅手上，今日嚟將軍呢處，都仲係太快過頭啊！|0
wav/saamgwokjinji/154/154_061.wav|嗯，姜維雖然係嚟投降啫，之甚有骨氣㗎。|0
wav/saamgwokjinji/154/154_062.wav|鐘會唔敢擺架子，立即起身離開座位，同姜維互相敬禮，將姜維當作上賓噉接待。|0
wav/saamgwokjinji/154/154_063.wav|喺傾偈嘅時候，姜維對鐘會話喇：|0
wav/saamgwokjinji/154/154_064.wav|聽講將軍由淮南起兵以嚟，所有嘅重大決策，從來冇一次失誤。|0
wav/saamgwokjinji/154/154_065.wav|司馬氏之所以有今日咁興盛，係全靠將軍你嘅力量。|0
wav/saamgwokjinji/154/154_066.wav|我佩服到極，故此甘心情願，向將軍俯首投降啊。|0
wav/saamgwokjinji/154/154_067.wav|如果好似鄧艾噉，我哋一定同佢決一死戰，點肯投降佢啊！|0
wav/saamgwokjinji/154/154_068.wav|呢幾句說話，恭維到鐘會周身鬆晒啊，噉啊越傾越啱橋。|0
wav/saamgwokjinji/154/154_069.wav|鐘會仲拗斷支箭嚟發誓，同姜維結拜做兄弟，感情就非常之親密。|0
wav/saamgwokjinji/154/154_070.wav|佢仍然叫姜維照舊帶兵。|0
wav/saamgwokjinji/154/154_071.wav|而家講下鄧艾。|0
wav/saamgwokjinji/154/154_072.wav|鄧艾喺成都就封師纂做益州刺史，牽弘、王頎佢哋就管理各州郡。|0
wav/saamgwokjinji/154/154_073.wav|佢喺綿竹，起咗一座樓台嚟紀念征服西蜀嘅戰功。|0
wav/saamgwokjinji/154/154_074.wav|呢一日，佢大排筵席招待原來蜀國嘅官員。|0
wav/saamgwokjinji/154/154_075.wav|飲到咁上下，鄧艾已經有幾分酒意嘞。|0
wav/saamgwokjinji/154/154_076.wav|佢指住嗰班官員話：|0
wav/saamgwokjinji/154/154_077.wav|你你你哋好彩遇着我，哼故此有今今日咋。|0
wav/saamgwokjinji/154/154_078.wav|嗯若若果遇着第二個將軍呀，你哋冚𠾴唥消滅晒都得喇，吓。|0
wav/saamgwokjinji/154/154_079.wav|哈哈哈，哈哈哈哈哈哈哈哈哈。|0
wav/saamgwokjinji/154/154_080.wav|嗰班官員個個都企起身拜謝鄧艾嘅恩德。|0
wav/saamgwokjinji/154/154_081.wav|過咗幾日，蔣顯返到嚟喇，話姜維已經投降咗鐘會喇噉。|0
wav/saamgwokjinji/154/154_082.wav|嗯！鄧艾從此就痛恨鐘會喇。|0
wav/saamgwokjinji/154/154_083.wav|噉而家蜀國已經亡咗嘞，下一步應該點做呢？|0
wav/saamgwokjinji/154/154_084.wav|鄧艾有佢一套打算，佢將自己嘅打算寫咗封信，派人送去洛陽畀晉公司馬昭。|0
wav/saamgwokjinji/154/154_085.wav|封信嘅大意就係講：|0
wav/saamgwokjinji/154/154_086.wav|蜀國已經平定，本應跟住去討伐東吳嘅。|0
wav/saamgwokjinji/154/154_087.wav|不過經過征征服蜀國呢場大戰之後，將士都十分疲勞。|0
wav/saamgwokjinji/154/154_088.wav|如果馬上又要去打仗，就唔適宜嘅。|0
wav/saamgwokjinji/154/154_089.wav|目前，應應當留兩萬名隴右兵，兩萬名蜀兵，要要佢哋煮鹽、煉鐵、建造戰船，為順流而下攻打東吳，作好一一切準備。|0
wav/saamgwokjinji/154/154_090.wav|然後派出使者去吳國，對佢哋說說明利害，噉樣做，唔使打就可以平平定東吳㗎喇。|0
wav/saamgwokjinji/154/154_091.wav|而家應該好好地對待劉禪，畀個樣子過孫休睇下。|0
wav/saamgwokjinji/154/154_092.wav|而家，就唔好送劉禪嚟洛陽住，等佢留喺成都先。|0
wav/saamgwokjinji/154/154_093.wav|到咗出年冬天，再送佢去洛陽都未遲。|0
wav/saamgwokjinji/154/154_094.wav|因為而家霎然間一下就將劉劉禪送咗去京師，東吳就會起疑心，就會影響佢哋歸順。|0
wav/saamgwokjinji/154/154_095.wav|而家，應該封劉禪做扶風王，賞賜多啲資財畀佢；|0
wav/saamgwokjinji/154/154_096.wav|誒封封佢嘅仔做公侯，使人人都睇得出，歸順所帶嚟嘅好處。|0
wav/saamgwokjinji/154/154_097.wav|噉樣做法，誒就可以使到東吳嘅人啊，一方面畏懼我哋嘅威嚴，同同時又感激我哋嘅恩德，就會望風歸降㗎喇。|0
wav/saamgwokjinji/154/154_098.wav|司馬昭睇完鄧艾呢封信，就對鄧艾極之懷疑。|0
wav/saamgwokjinji/154/154_099.wav|懷疑佢咩呢？懷疑鄧艾自行其事唔服管啊。|0
wav/saamgwokjinji/154/154_100.wav|於是司馬昭先發咗一封親筆信畀監軍衛瓘。|0
wav/saamgwokjinji/154/154_101.wav|隨後就發佈命令，加封鄧艾嘅官，喺命令裏頭就大大表彰鄧艾嘅功績，封佢做太尉，增加食邑二萬戶；|0
wav/saamgwokjinji/154/154_102.wav|又封鄧艾兩個仔做亭侯，每人食邑一千戶。|0
wav/saamgwokjinji/154/154_103.wav|鄧艾接受咗封贈嘅命令之後，監軍衛瓘就攞出司馬昭嘅親筆信畀鄧艾。|0
wav/saamgwokjinji/154/154_104.wav|封信裏便話：鄧艾所講嘅事，需要稟奏天子之後先至能夠決定，唔能夠隨便就做噉。|0
wav/saamgwokjinji/154/154_105.wav|鄧艾睇咗就話喇：將將在外，君君命有所不受。|0
wav/saamgwokjinji/154/154_106.wav|我既然奉旨出征，點解又要阻阻擋我嘅行動呢？|0
wav/saamgwokjinji/154/154_107.wav|於是鄧艾就寫咗封信，叫來使帶返去洛陽。|0
wav/saamgwokjinji/154/154_108.wav|其實呀，當時朝廷上啊人人都私下議論話，鄧艾想謀反㗎喇。|0
wav/saamgwokjinji/154/154_109.wav|司馬昭當然越加猜疑顧忌㗎啦。|0
wav/saamgwokjinji/154/154_110.wav|呢一日，使者返嚟，呈上鄧艾嘅書信。|0
wav/saamgwokjinji/154/154_111.wav|司馬昭打開一睇，封信大意呢就係話：|0
wav/saamgwokjinji/154/154_112.wav|我鄧艾奉命西征，已經降服劉禪，就應當權宜行事，安定局面。|0
wav/saamgwokjinji/154/154_113.wav|如果件件事情都要等等待朝廷嘅命令，就會因為路途阻隔，而拖延時間。|0
wav/saamgwokjinji/154/154_114.wav|誒根據春秋嘅道理，大臣出外，凡係有利於國家社稷嘅事，自己作主做就係嘞。|0
wav/saamgwokjinji/154/154_115.wav|而家吳國仲未曾歸順，勢必要同蜀國勾結聯合嘅。|0
wav/saamgwokjinji/154/154_116.wav|故此我哋唔應該畀常規拘束住手腳，致使失去大大好時機。|0
wav/saamgwokjinji/154/154_117.wav|兵法有話：進不不求名，退不避罪。|0
wav/saamgwokjinji/154/154_118.wav|我鄧艾艾決唔會為咗避嫌疑，而做出有損國家嘅事。|0
wav/saamgwokjinji/154/154_119.wav|誒我現時正按照原來嘅計劃去做，並且將理由說明如上。|0
wav/saamgwokjinji/154/154_120.wav|嘩！呢不得了！|0
wav/saamgwokjinji/154/154_121.wav|司馬昭睇完信，吃咗一驚，連忙同賈充商量嘞佢話：|0
wav/saamgwokjinji/154/154_122.wav|鄧艾居功驕傲任意行事，反叛嘅心已經外露咯，如之奈何啊？|0
wav/saamgwokjinji/154/154_123.wav|賈充諗咗一下就話喇：啊，主公，你封鐘會更高嘅官爵，等佢嚟鉗制鄧艾，噉好唔好呢？|0
wav/saamgwokjinji/154/154_124.wav|嗯，可以！|0
wav/saamgwokjinji/154/154_125.wav|司馬昭聽從賈充嘅建議，就派遣使者帶住詔書，去封鐘會做司徒，進封縣侯，增加食邑一萬戶；|0
wav/saamgwokjinji/154/154_126.wav|封佢兩個仔為亭侯，食邑各一千戶。|0
wav/saamgwokjinji/154/154_127.wav|同時就命令衛瓘就監督兩路軍馬，又寫咗封親筆信畀衛瓘，叫佢同鐘會啊一齊監視鄧艾，提防鄧艾叛變。|0
wav/saamgwokjinji/154/154_128.wav|鐘會受封之後呢，就請姜維嚟商量嘞。|0
wav/saamgwokjinji/154/154_129.wav|佢話：鄧艾嘅功勞係喺我之上，又封咗做太尉。|0
wav/saamgwokjinji/154/154_130.wav|而家司馬公懷疑鄧艾有謀反嘅意思，故此任命衛瓘做監軍，命令我嚟鉗制佢，伯約你有何高見呢？|0
wav/saamgwokjinji/154/154_131.wav|姜維話喇：我聽聞鄧艾出身微賤，細時係同人看牛嘅。|0
wav/saamgwokjinji/154/154_132.wav|呢次佢僥倖由陰平啲小路，冒險度過懸崖峭壁，立咗呢個大功。|0
wav/saamgwokjinji/154/154_133.wav|其實呀，呢啲都並非咩嘢良謀，不過係託賴國家嘅洪福啫。|0
wav/saamgwokjinji/154/154_134.wav|若果將軍你唔係同我喺劍閣相持不下，噉鄧艾又點能夠得到咁大嘅成功啊？|0
wav/saamgwokjinji/154/154_135.wav|而家鄧艾要封劉禪做扶風王，乃係為咗籠絡蜀國嘅民心。|0
wav/saamgwokjinji/154/154_136.wav|佢想謀反嘅意思唔使講都可以睇得出嚟啦，晉公冇懷疑錯佢啊。|0
wav/saamgwokjinji/154/154_137.wav|係，冇錯冇錯。|0
wav/saamgwokjinji/154/154_138.wav|將軍，請你叫左右啲人行開，我有一件秘密嘅事要講畀將軍你知。|0
wav/saamgwokjinji/154/154_139.wav|哦？你哋出去。|0
wav/saamgwokjinji/154/154_140.wav|係。|0
wav/saamgwokjinji/154/154_141.wav|姜將軍，有咩事啊？請講。|0
wav/saamgwokjinji/154/154_142.wav|姜維見周圍冇外人喇，就喺衫袖籠攞出一卷嘢出嚟，交畀鐘會。|0
wav/saamgwokjinji/154/154_143.wav|打開一睇，啊！原來係張地圖。|0
wav/saamgwokjinji/154/154_144.wav|姜維話喇：當年，諸葛武侯出草廬嘅時候，就係將呢幅地圖獻畀先帝㗎。|0
wav/saamgwokjinji/154/154_145.wav|啊？|0
wav/saamgwokjinji/154/154_146.wav|武侯話，益州嘅地方沃野千里，民殷國富，可以建立霸業，先帝因此創立成都嘅基業。|0
wav/saamgwokjinji/154/154_147.wav|而家鄧艾去到呢笪地方啊，有乜話唔狂起上嚟吖？|0
wav/saamgwokjinji/154/154_148.wav|鐘會得到呢一張地圖歡喜到極。|0
wav/saamgwokjinji/154/154_149.wav|佢一便睇地圖，一便就指住逐度噉問啲山川形勢。|0
wav/saamgwokjinji/154/154_150.wav|姜維逐一逐二講清楚佢聽。|0
wav/saamgwokjinji/154/154_151.wav|收尾，鐘會又問嘞：用咩嘢辦法剷除鄧艾好呢？|0
wav/saamgwokjinji/154/154_152.wav|姜維話：不如噉啦，趁住晉公正係疑忌鄧艾嘅時候，將軍你上一份表章，講明鄧艾企圖謀反嘅表現。|0
wav/saamgwokjinji/154/154_153.wav|晉公就必定命令將軍你去討伐鄧艾嘅，噉一舉就可以捉到佢嘞。|0
wav/saamgwokjinji/154/154_154.wav|鐘會聽佢嘅，立即派人送表章去洛陽，話鄧艾專權，胡作非為，買好西蜀嘅人好快就會作反喇噉。|0
wav/saamgwokjinji/154/154_155.wav|朝廷上啲文武官員知道咗呢個消息，大為震驚啦。|0
wav/saamgwokjinji/154/154_156.wav|鐘會啊佢又派人喺半路截咗鄧艾呈送朝廷嘅表文，然後就按照鄧艾嘅筆法，改寫過，裏頭啊增加咗好多傲慢嘅說話。|0
wav/saamgwokjinji/154/154_157.wav|噉一嚟呢，就更加證明鐘會嘅報告係真實㗎喇。|0
wav/saamgwokjinji/154/154_158.wav|司馬昭收到鄧艾嘅表章，呢就係畀鐘會改過㗎喇。|0
wav/saamgwokjinji/154/154_159.wav|一睇，嬲到鬍鬚都豎起，立即派人去鐘會處，命令佢捉鄧艾。|0
wav/saamgwokjinji/154/154_160.wav|又派賈充帶三萬兵入斜谷；|0
wav/saamgwokjinji/154/154_161.wav|司馬昭本人呢，就同埋魏主曹奐啊御駕親征。|0
wav/saamgwokjinji/154/154_162.wav|西曹掾邵悌就勸司馬昭話喇：|0
wav/saamgwokjinji/154/154_163.wav|鐘會嘅兵，多成鄧艾六倍，就噉命令鐘會去捉鄧艾就得啦，又何必明公你自己去呢？|0
wav/saamgwokjinji/154/154_164.wav|司馬昭笑喇：哈，哈哈哈哈哈哈哈，你以前同我講過啲說話唔記得咗喇？|0
wav/saamgwokjinji/154/154_165.wav|你同我講過，鐘會日後必定會作反嘅。|0
wav/saamgwokjinji/154/154_166.wav|我而家呢次出征，並非為咗鄧艾，其實係為咗鐘會啫，啊？哈哈哈哈哈哈哈。|0
wav/saamgwokjinji/154/154_167.wav|邵悌亦笑喇：嘿嘿嘿嘿，嘿嘿嘿，我係怕明公唔記得咗，故此特登問下啫。|0
wav/saamgwokjinji/154/154_168.wav|而家明公既然有噉嘅意思，就應該保守秘密，唔好洩漏啊。|0
wav/saamgwokjinji/154/154_169.wav|司馬昭好同意邵悌嘅意見，就率領大軍起程。|0
wav/saamgwokjinji/154/154_170.wav|當時賈充啊亦懷疑到鐘會可能叛變，就靜靜同司馬昭講。|0
wav/saamgwokjinji/154/154_171.wav|司馬昭話喇：誒，如果派你去，唔通亦懷疑你咩？|0
wav/saamgwokjinji/154/154_172.wav|唔使講咁多，我到咗長安有分數㗎喇。|0
wav/saamgwokjinji/154/154_173.wav|司馬昭親自帶兵去到長安呢個消息，鐘會知道咗就連忙去請姜維嚟，一齊研究點樣去捉鄧艾咯喎。|0
wav/saamgwokjinji/154/154_174.wav|姜維話：噉樣吖，先命令監軍衛瓘去逮捕鄧艾，鄧艾若果殺咗衛瓘呢，噉佢嘅背叛就係真㗎喇。|0
wav/saamgwokjinji/154/154_175.wav|到時將軍你起兵去討伐佢就啱啦。|0
wav/saamgwokjinji/154/154_176.wav|冇錯！於是鐘會就命令衛瓘帶幾十人去成都，逮捕鄧艾父子。|0
wav/saamgwokjinji/154/154_177.wav|衛瓘手下啲人呢，就勸衛瓘唔好去。|0
wav/saamgwokjinji/154/154_178.wav|佢哋話：呢個係鐘司徒等鄧征西殺咗將軍你，用呢個嚟證實佢謀反咋。|0
wav/saamgwokjinji/154/154_179.wav|將軍你千祈千祈唔好去啊！|0
wav/saamgwokjinji/154/154_180.wav|衛瓘話喇：我知，我有計嘅。|0
wav/saamgwokjinji/154/154_181.wav|衛瓘有咩計呢？|0
wav/saamgwokjinji/154/154_182.wav|原來佢啊，喺出發之前，先不先就發出二三十份檄文。|0
wav/saamgwokjinji/154/154_183.wav|喺檄文裏便就講明：奉旨逮捕鄧艾，其餘人等一概唔追究。|0
wav/saamgwokjinji/154/154_184.wav|早日嚟歸順嘅，加官進爵；膽敢唔投降嘅呢就滅三族！|0
wav/saamgwokjinji/154/154_185.wav|發出咗檄文之後，跟住呢佢準備兩架囚車就漏夜趕去成都。|0
wav/saamgwokjinji/154/154_186.wav|噉啊究竟啊，捉唔捉到鄧艾呢？就且聽下回分解。|0
wav/saamgwokjinji/155/155_001.wav|話說衛瓘奉命去逮捕鄧艾父子，佢好精，佢出發之前呢，首先發出咗二三十份檄文。|0
wav/saamgwokjinji/155/155_002.wav|檄文裏便講明，只係奉旨逮捕鄧艾，其餘人等一概唔追究。|0
wav/saamgwokjinji/155/155_003.wav|早日嚟歸順嘅就加官進爵，膽敢唔投降嘅就滅三族。|0
wav/saamgwokjinji/155/155_004.wav|發出咗檄文之後，跟住佢準備好兩架囚車就漏夜趕去成都。|0
wav/saamgwokjinji/155/155_005.wav|到咗第朝早，雞啼嘅時候，鄧艾部下個將官見到檄文嘅呢，個個都去投奔衛瓘，話要同鄧艾一刀兩斷斷絕關係喇噉。|0
wav/saamgwokjinji/155/155_006.wav|鄧艾呢陣時呀仲烏瀡瀡喎，喺佢嘅太尉府裏便瞓到淰淰，仲未起身。|0
wav/saamgwokjinji/155/155_007.wav|衛瓘就帶住幾十個武士，好似一浸旋風噉啊騎住快馬衝到鄧艾嘅太尉府門口，落咗馬，吥吥吥撞入去裏便。|0
wav/saamgwokjinji/155/155_008.wav|守門官就唔知咩嘢事喎唔敢攔阻佢。|0
wav/saamgwokjinji/155/155_009.wav|衛瓘一入到去就高聲大叫：|0
wav/saamgwokjinji/155/155_010.wav|奉皇上命令，逮捕鄧艾父子！|0
wav/saamgwokjinji/155/155_011.wav|鄧艾呀好似畀個大雷轟咗一下噉啊，嚇到喺床上便碌咗落地下。|0
wav/saamgwokjinji/155/155_012.wav|衛瓘就喝啲武士將佢綁起嚟，韞咗入個囚車。|0
wav/saamgwokjinji/155/155_013.wav|鄧艾個仔鄧忠呢，喺裏便房聽見人聲嘈雜就唔知發生咩嘢事幹，就行出嚟問喇。|0
wav/saamgwokjinji/155/155_014.wav|啱晒都唔使去搵添呢。|0
wav/saamgwokjinji/155/155_015.wav|一聲咪逳，即刻又將佢綁埋韞咗入囚車。|0
wav/saamgwokjinji/155/155_016.wav|當時太尉府裏便啊嗰班官員呢，仲想搏一搏，想逳手搶返鄧艾父子喎。|0
wav/saamgwokjinji/155/155_017.wav|就喺呢個時候，探馬飛奔嚟到話：外便煙塵滾滾，鐘司徒率領大軍嚟到喇！嘿噉就走咯。|0
wav/saamgwokjinji/155/155_018.wav|嗰班官員喇喇聲四散逃命，顧唔住救鄧艾咯。|0
wav/saamgwokjinji/155/155_019.wav|梗係啦，自己執返條命仲緊要吖嘛。|0
wav/saamgwokjinji/155/155_020.wav|好嘞，鐘會同姜維騎住馬嚟到。|0
wav/saamgwokjinji/155/155_021.wav|落咗馬，行入去太尉府，見到鄧艾兩父子呀，都綁住韞喺架囚車嚟。|0
wav/saamgwokjinji/155/155_022.wav|鐘會用條馬鞭拂下鄧艾個頭，鬧佢話：你個看牛仔，想作反咁大膽！|0
wav/saamgwokjinji/155/155_023.wav|姜維亦鬧佢啊：你呢個傢伙，靠冒險而僥倖成功，乜你亦有今日呀？啊！|0
wav/saamgwokjinji/155/155_024.wav|鄧艾唔忿氣啊，亦放聲鬧返轉頭。|0
wav/saamgwokjinji/155/155_025.wav|鐘會立即派兵將鄧艾父子就押去洛陽，交畀司馬昭嚟處理。|0
wav/saamgwokjinji/155/155_026.wav|噉呢次鐘會嚟到成都，逮捕咗鄧艾父子。|0
wav/saamgwokjinji/155/155_027.wav|噉鄧艾原來帶領嘅軍隊呢，當然係全部都歸晒鐘會啦。|0
wav/saamgwokjinji/155/155_028.wav|嗨噉就厲害咯，鐘會嘅勢力呀霎時間增強咗，威名大震啊。|0
wav/saamgwokjinji/155/155_029.wav|鐘會就好得意啊，有一次佢對姜維話：|0
wav/saamgwokjinji/155/155_030.wav|今日呀，我先至算係滿足咗平生之願啊！|0
wav/saamgwokjinji/155/155_031.wav|姜維就話喇：|0
wav/saamgwokjinji/155/155_032.wav|不過噉噃將軍，古時候，韓信佢唔肯聽蒯通嘅說話終歸有未央宮之禍。|0
wav/saamgwokjinji/155/155_033.wav|大夫文種唔肯跟埋范蠡離開越王勾踐，結果呢，死於劍下。|0
wav/saamgwokjinji/155/155_034.wav|佢哋呢兩位，唔通功名仲唔夠顯赫？顯赫到極啦。|0
wav/saamgwokjinji/155/155_035.wav|皆因佢哋不明厲害，對事態嘅發展冇預見，故此落得噉嘅下場啫。|0
wav/saamgwokjinji/155/155_036.wav|今日，將軍你建立咗前所未有嘅極大功勛，噉你嘅威勢足以震動君主。|0
wav/saamgwokjinji/155/155_037.wav|噉就不如飄然而去，四海雲遊尋訪神仙學道好過咯。|0
wav/saamgwokjinji/155/155_038.wav|鐘會一聽就不禁笑起嚟話喇：吓？哈哈哈哈哈哈哈哈，我今年都未夠四十歲呀，正係要進取功名嘅時候，點能夠學人做呢啲噉嘅退隱嘅事吖？啊？哈哈哈哈哈哈。|0
wav/saamgwokjinji/155/155_039.wav|如果鐘將軍你唔想退隱，就應該及早諗個妥善嘅計策。|0
wav/saamgwokjinji/155/155_040.wav|將軍咁聰明，自己會諗㗎啦，唔使老夫，啊，講咁多㗎咯。|0
wav/saamgwokjinji/155/155_041.wav|哈哈哈哈哈哈哈哈哈哈哈哈，伯約你，你真係摸清我嘅心事啊！哈哈哈哈哈哈。|0
wav/saamgwokjinji/155/155_042.wav|噉從此之後啊，佢兩個人都經常商量點樣嚟奪取皇位啊。|0
wav/saamgwokjinji/155/155_043.wav|係喇各位，上面講到韓信、文種呢兩個人嘅遭遇，究竟係點嘅呢？|0
wav/saamgwokjinji/155/155_044.wav|噉嘅，誒先講下韓信，韓信係漢朝開國功臣。|0
wav/saamgwokjinji/155/155_045.wav|當佢掌握兵權嘅時候呢，齊國有個人叫做蒯通，就曾經勸佢起兵自立為王，背叛劉邦，韓信就冇聽佢。|0
wav/saamgwokjinji/155/155_046.wav|收尾呢，劉邦就懷疑佢謀反，用計逮捕咗佢，過後又釋放返。|0
wav/saamgwokjinji/155/155_047.wav|噉啊過咗幾年啊，劉邦嘅妻子呂後，又將佢騙到去皇宮裏便殺咗。|0
wav/saamgwokjinji/155/155_048.wav|噉文種同范蠡呢，佢兩個都係春秋時候越王勾踐嘅得力謀臣，就幫助勾踐啊，消滅咗吳國。|0
wav/saamgwokjinji/155/155_049.wav|喺成功之後啊，范蠡就認為勾踐呢個人，同人共患難可以，共安樂就唔得㗎喇。|0
wav/saamgwokjinji/155/155_050.wav|於是乎呢就靜靜地離開咗勾踐，搵地方匿埋隱居。|0
wav/saamgwokjinji/155/155_051.wav|佢臨行嘅時候啊，曾經勸文種學佢噉樣離開喇，但係文種就唔聽佢勸。|0
wav/saamgwokjinji/155/155_052.wav|收尾呢，勾踐就果然聽信咗別人講個壞話，逼到文種自殺。|0
wav/saamgwokjinji/155/155_053.wav|噉姜維講呢番說話即係勸鐘會啊，你一係就功成身退，免致將來畀司馬昭殺死。|0
wav/saamgwokjinji/155/155_054.wav|一係呢，就索性掌握時機，起兵自立為王啦噉。|0
wav/saamgwokjinji/155/155_055.wav|好喇，而家講下姜維啊。|0
wav/saamgwokjinji/155/155_056.wav|佢取得咗鐘會嘅信任之後啊，就秘密噉寫信畀劉禪，話：希望陛下忍耐住暫時嘅恥辱，我就要使到社稷轉危為安，掃盡陰雲，使日月重現光明，漢室必定唔會滅亡嘅噉。|0
wav/saamgwokjinji/155/155_057.wav|而家講返下鐘會，佢呀一直都同姜維商量謀反嘅事吖。|0
wav/saamgwokjinji/155/155_058.wav|有一日，佢突然間接到司馬昭一封信喎。|0
wav/saamgwokjinji/155/155_059.wav|封信裏便話：我怕司徒你捉唔到鄧艾，故此我親自帶兵駐扎喺長安。|0
wav/saamgwokjinji/155/155_060.wav|就快見面喇，先報個信你知。|0
wav/saamgwokjinji/155/155_061.wav|哎呀！鐘會大吃一驚啊佢諗：|0
wav/saamgwokjinji/155/155_062.wav|我嘅兵馬多於鄧艾幾倍，要我嚟捉拿鄧艾，晉公應該知道淨係我嘅力量就辦得妥㗎啦。|0
wav/saamgwokjinji/155/155_063.wav|而家佢自己帶兵嚟，係懷疑我咯喎。|0
wav/saamgwokjinji/155/155_064.wav|得了，鐘會就搵姜維嚟商量。|0
wav/saamgwokjinji/155/155_065.wav|姜維話喇：君疑臣，則臣必死！|0
wav/saamgwokjinji/155/155_066.wav|鐘將軍你見唔見鄧艾啊？|0
wav/saamgwokjinji/155/155_067.wav|鐘會就話喇：我下咗決心喇。|0
wav/saamgwokjinji/155/155_068.wav|事情如果成功，就得到整個天下；|0
wav/saamgwokjinji/155/155_069.wav|唔成功呢，就退入西蜀，做劉備噉亦唔錯吖。|0
wav/saamgwokjinji/155/155_070.wav|鐘將軍，最近聽聞郭太后死咗冇幾耐。|0
wav/saamgwokjinji/155/155_071.wav|將軍你可以詐作話，太后有遺詔，命令討伐司馬昭，清算佢殺死皇帝嘅大罪。|0
wav/saamgwokjinji/155/155_072.wav|以鐘將軍你個雄才大略，中原可以席捲而定啊！|0
wav/saamgwokjinji/155/155_073.wav|好！伯約你嚟做先鋒，將來大事成功之後，我哋同享富貴！|0
wav/saamgwokjinji/155/155_074.wav|我姜維願效犬馬之勞。|0
wav/saamgwokjinji/155/155_075.wav|不過，就係怕啲將官唔肯啊。|0
wav/saamgwokjinji/155/155_076.wav|噉啦，聽日係元宵佳節，我喺故宮大張燈火，請眾將官嚟宴會。|0
wav/saamgwokjinji/155/155_077.wav|如果邊個唔肯跟隨我嘅，就殺咗佢！|0
wav/saamgwokjinji/155/155_078.wav|係，將軍高見啊。|0
wav/saamgwokjinji/155/155_079.wav|呵呵，姜維個心呀暗暗高興喇。|0
wav/saamgwokjinji/155/155_080.wav|第日，鐘會、姜維就喺故宮大排筵席，請齊眾將官嚟飲咯噃。|0
wav/saamgwokjinji/155/155_081.wav|酒過數巡，鐘會攞起隻酒杯，就忽然間喊起上嚟。|0
wav/saamgwokjinji/155/155_082.wav|嗰班將官驚奇到極，就問佢為咩事喊啊噉。|0
wav/saamgwokjinji/155/155_083.wav|鐘會話喇：唉，郭太后臨死嘅時候，留低一封遺詔畀我。|0
wav/saamgwokjinji/155/155_084.wav|話司馬昭，喺南闕殺害君王，大逆不道，遲早必定會謀朝篡位，命令我討伐佢。|0
wav/saamgwokjinji/155/155_085.wav|而家大家都喺齊處，你哋各人都簽個名，共同嚟做好呢件大事啦。|0
wav/saamgwokjinji/155/155_086.wav|吓？乜，乜，乜，乜要作反啊！|0
wav/saamgwokjinji/155/155_087.wav|當堂嚇到嗰班將官眼都擎晒。|0
wav/saamgwokjinji/155/155_088.wav|先頭飲嗰幾杯酒，都變咗冷汗流返晒出嚟喇。|0
wav/saamgwokjinji/155/155_089.wav|鐘會用雙眼一掃，見大家唔出聲，又唔逳手簽名。|0
wav/saamgwokjinji/155/155_090.wav|佢撐噉拔出把劍，大聲噉話：違抗命令嘅，斬！|0
wav/saamgwokjinji/155/155_091.wav|一聽見斬字，大家怕喇，唯有贊成係啦。|0
wav/saamgwokjinji/155/155_092.wav|簽完字，班將官以為走得嘞啩，正話想告辭嘞，誰知鐘會一聲咪行住，就將嗰班將官軟禁喺皇宮裏便，派咗一大隊武士嚴密看守。|0
wav/saamgwokjinji/155/155_093.wav|姜維話喇：鐘將軍，我睇呢班將官都係唔服嘅，請將軍你下令坑咗佢哋啦！|0
wav/saamgwokjinji/155/155_094.wav|得喇，我已經下令喺宮裏便掘咗個大坑，準備咗幾千條大棍。|0
wav/saamgwokjinji/155/155_095.wav|有邊個唔肯跟我哋嘅，就打死，坑咗佢！|0
wav/saamgwokjinji/155/155_096.wav|鐘會同姜維喺度商量緊嘅時候啊，有個心腹將官叫做丘建喺旁邊。|0
wav/saamgwokjinji/155/155_097.wav|丘建係邊個呢？原來佢係護軍胡烈舊時嘅部下。|0
wav/saamgwokjinji/155/155_098.wav|而胡烈呢，當日亦有份韞埋喺宮裏頭嘅。|0
wav/saamgwokjinji/155/155_099.wav|丘建就睺住鐘會一行開，就將鐘會先頭講嘅說話，靜靜講返畀胡烈知。|0
wav/saamgwokjinji/155/155_100.wav|嚇到胡烈就大驚失色，佢流住眼淚噉𠼮丘建話：|0
wav/saamgwokjinji/155/155_101.wav|我個仔胡淵喺外便帶兵，佢點知道鐘會想作反㗎？|0
wav/saamgwokjinji/155/155_102.wav|唔該你念在我哋往日嘅情分，送個消息去畀我嘅仔，我就算係死啊亦冇遺憾咯！|0
wav/saamgwokjinji/155/155_103.wav|恩公你唔使擔心，等我想法子搞掂佢啦。|0
wav/saamgwokjinji/155/155_104.wav|於是丘建就出去稟告鐘會話喇：|0
wav/saamgwokjinji/155/155_105.wav|主公你將眾將官軟禁喺宮裏頭，佢哋飲食唔方便，不如派個人往來傳遞噉好唔好啊？|0
wav/saamgwokjinji/155/155_106.wav|好吖！鐘會素來都好信丘建嘅，就派丘建嚟監督呢件事。|0
wav/saamgwokjinji/155/155_107.wav|鐘會話：我將呢件咁重要嘅事交畀你，你千祈唔好走漏消息啊。|0
wav/saamgwokjinji/155/155_108.wav|係，請主公放心，小將一定會嚴密噉看守住佢哋嘅。|0
wav/saamgwokjinji/155/155_109.wav|噉鐘會就好放心嘞。|0
wav/saamgwokjinji/155/155_110.wav|誰知一行轉便，丘建就暗中叫咗胡烈一個親信人入嚟。|0
wav/saamgwokjinji/155/155_111.wav|胡烈就交咗封密信畀佢。|0
wav/saamgwokjinji/155/155_112.wav|嗰個人就攞住封信，火速趕到胡淵嘅兵營，見到胡淵就將發生嘅事啊，一五一十講晒出嚟，同時呀呈上密信。|0
wav/saamgwokjinji/155/155_113.wav|胡淵睇完信啊，大吃一驚，就將封信攞去各個兵營傳閱，等啲將官啊個個知道。|0
wav/saamgwokjinji/155/155_114.wav|噉大家都好憤怒啊，急急嚟到胡淵嘅兵營商量。|0
wav/saamgwokjinji/155/155_115.wav|大家都話喇：我哋寧肯死，都唔能夠跟住作反㗎！|0
wav/saamgwokjinji/155/155_116.wav|胡淵話喇：正月十八中午，我哋衝入故宮，如此如此。|0
wav/saamgwokjinji/155/155_117.wav|監軍衛瓘聽咗胡淵講嘅計劃好同意，立即整頓好人馬，叫丘建帶個信返去報畀胡烈知。|0
wav/saamgwokjinji/155/155_118.wav|胡烈知道咗就暗中通知一齊被軟禁嗰班將官咯噃。|0
wav/saamgwokjinji/155/155_119.wav|到咗八月十八嗰日喇，鐘會叫人請姜維嚟問佢話：|0
wav/saamgwokjinji/155/155_120.wav|昨晚我發咗個夢，夢見有幾千條大蛇咬我噃，你話呢個夢，係咩嘢兆頭呢嚱？|0
wav/saamgwokjinji/155/155_121.wav|嗯，凡係發夢見到龍啊蛇啊，呢啲都係吉慶嘅兆頭嚟嘅。|0
wav/saamgwokjinji/155/155_122.wav|啊，冇錯冇錯，哈哈哈哈哈哈！係喇，而家樣樣都準備好晒，放嗰班將官出嚟問下佢哋呢好唔好啊？|0
wav/saamgwokjinji/155/155_123.wav|鐘將軍，我睇呢班人個心都係唔服嘅，日後，必定係個禍患啊。|0
wav/saamgwokjinji/155/155_124.wav|不如趁早殺咗佢哋好過喇。|0
wav/saamgwokjinji/155/155_125.wav|噉呀，好啦！鐘會聽姜維嘅，就叫佢帶一隊武士去殺嗰班將官嘞。|0
wav/saamgwokjinji/155/155_126.wav|姜維接受咗命令，啱啱要行動唧，哎呀，突然間一陣心絞痛，痛到暈咗𢴈喺地嚟。|0
wav/saamgwokjinji/155/155_127.wav|啲侍從急忙扶佢起身，過咗好耐下先至醒返。|0
wav/saamgwokjinji/155/155_128.wav|就喺呢個時候，忽然聽見宮外人聲鼎沸嘈到不得了。|0
wav/saamgwokjinji/155/155_129.wav|鐘會正話叫人出去睇下究竟係咩嘢事啦，喎嗬噉吶喊連天，四面八方啊無數咁多人馬湧到嚟喇。|0
wav/saamgwokjinji/155/155_130.wav|姜維話喇：實係嗰班將官作惡，快啲殺晒佢哋先啦，殺咗佢哋先啦！|0
wav/saamgwokjinji/155/155_131.wav|殺啊喎殺啊！外便嘅兵啊已經衝緊入嚟喇。|0
wav/saamgwokjinji/155/155_132.wav|鐘會就命令閂實大殿嘅門，叫啲軍士擒上去大殿屋頂，掀啲瓦掟落去。|0
wav/saamgwokjinji/155/155_133.wav|噉啊互相殺死咗幾十人。|0
wav/saamgwokjinji/155/155_134.wav|弊喇，啲兵喺宮外四圍放火，含含聲燒起嚟喇。|0
wav/saamgwokjinji/155/155_135.wav|跟住就撞開大門衝入嚟殺人咯噃。|0
wav/saamgwokjinji/155/155_136.wav|鐘會拔出寶劍，殺死咗幾個衝入嚟嘅軍士。|0
wav/saamgwokjinji/155/155_137.wav|嗰啲軍士一下退開，亂箭𠻘𠻘聲射過嚟，鐘會就當堂畀佢哋射死，啲人啊仲斬咗佢個人頭。|0
wav/saamgwokjinji/155/155_138.wav|姜維手執利劍，大踏步走上大殿，就往來衝突。|0
wav/saamgwokjinji/155/155_139.wav|不幸心痛又發作，而且痛得仲厲害添。|0
wav/saamgwokjinji/155/155_140.wav|姜維仰天大叫話：我嘅計劃唔成功，係天意啊！|0
wav/saamgwokjinji/155/155_141.wav|誒！啊！佢回首一劍，喺自己條頸處出力一割，鮮血好似泉水噉噴出嚟，噉就自刎身亡喇。|0
wav/saamgwokjinji/155/155_142.wav|佢死嘅時候啊，係五十九歲。|0
wav/saamgwokjinji/155/155_143.wav|嗰班魏兵就個個都爭住要報仇啊，成班人湧住嚟，劏開姜維嘅肚。|0
wav/saamgwokjinji/155/155_144.wav|哇，見到姜維個膽呀，好似雞蛋咁大㗎。|0
wav/saamgwokjinji/155/155_145.wav|跟住嗰班將官又去捉咗姜維嘅家屬嚟，冚𠾴唥殺清光。|0
wav/saamgwokjinji/155/155_146.wav|當時啊，原來係鄧艾部下嗰啲人呢，見到鐘會、姜維都已經死咗咯，就漏夜去追，想救返鄧艾父子啦。|0
wav/saamgwokjinji/155/155_147.wav|呢件事又有人報畀衛瓘知。|0
wav/saamgwokjinji/155/155_148.wav|衛瓘一聽就話喇：弊！當日係我去捉鄧艾嘅，如果而家放生佢呀，我就死無葬身之地㗎喇。|0
wav/saamgwokjinji/155/155_149.wav|護軍田續就話喇：以前鄧艾去攻打江油嘅時候，佢想殺咗我嘅，好彩得大家幫我講情先至冇事唧。|0
wav/saamgwokjinji/155/155_150.wav|今日，我要去報呢個仇啊！|0
wav/saamgwokjinji/155/155_151.wav|衛瓘好高興，就派田續帶五百兵十萬火急趕去綿竹。|0
wav/saamgwokjinji/155/155_152.wav|一去到呀，見到鄧艾父子正話啱啱喺囚車放出嚟，想返去成都。|0
wav/saamgwokjinji/155/155_153.wav|鄧艾仲以為係本部兵到喎，根本就冇防備。|0
wav/saamgwokjinji/155/155_154.wav|正話想開口問唧，就畀田續一刀斬死咗。|0
wav/saamgwokjinji/155/155_155.wav|鄧忠呢，亦死於亂軍之中。|0
wav/saamgwokjinji/155/155_156.wav|鄧艾死嘅時候，係六十七歲，鐘會呢，係三十九歲。|0
wav/saamgwokjinji/155/155_157.wav|噉啊當時魏兵殺入成都，張翼等人呢亦死於亂軍之中嘞。|0
wav/saamgwokjinji/155/155_158.wav|噉啊太子劉璿、漢壽亭侯關彝，都畀魏兵殺死咗。|0
wav/saamgwokjinji/155/155_159.wav|全城大亂啊死傷嘅軍民就不計其數。|0
wav/saamgwokjinji/155/155_160.wav|過咗成十日，賈充趕到嚟，即時出榜安民收拾局面，噉先至慢慢慢慢平靜返。|0
wav/saamgwokjinji/155/155_161.wav|於是呢，就留衛瓘鎮守成都，將後主劉禪送去洛陽。|0
wav/saamgwokjinji/155/155_162.wav|尚書令樊建、侍中張紹、光祿大夫譙周、秘書郎郤正，就為數甚少呢幾個人啊跟住去。|0
wav/saamgwokjinji/155/155_163.wav|廖化、董厥佢哋呢都藉口有病唔去嘞。|0
wav/saamgwokjinji/155/155_164.wav|噉啊收尾啊，佢哋都因為憂心過度先後死咗，呢啲呢就唔多講喇。|0
wav/saamgwokjinji/155/155_165.wav|到咗魏國景元五年，呢一年魏主將年號改為鹹熙元年，即係公元二百六十四年，春天。|0
wav/saamgwokjinji/155/155_166.wav|本來奉咗吳王命令去幫助蜀國嘅吳國大將丁奉啊，佢見到蜀國已經亡咗咯，就收兵回朝啦。|0
wav/saamgwokjinji/155/155_167.wav|中書丞華覈就向吳主孫休稟奏話：|0
wav/saamgwokjinji/155/155_168.wav|吳、蜀兩國乃係唇齒關係，唇亡則齒寒啊。|0
wav/saamgwokjinji/155/155_169.wav|臣估計司馬昭好快就會嚟侵犯我哋吳國㗎喇，請陛下要嚴加防禦至好啊。|0
wav/saamgwokjinji/155/155_170.wav|講得有道理。孫休聽從佢嘅說話，任命陸遜個仔陸抗做鎮東大將軍，領荊州牧，鎮守江口。|0
wav/saamgwokjinji/155/155_171.wav|派咗將軍孫異，鎮守南徐各處隘口。|0
wav/saamgwokjinji/155/155_172.wav|又喺沿江一帶啊，駐兵幾百營，由老將丁奉統率指揮，防禦魏兵入侵。|0
wav/saamgwokjinji/155/155_173.wav|呢啲呢，暫時就放落唔講住。|0
wav/saamgwokjinji/155/155_174.wav|而家就講下劉禪去到洛陽嘅時候，司馬昭就已經返到洛陽先。|0
wav/saamgwokjinji/155/155_175.wav|呢一日，司馬昭接見劉禪嘅時候，就指責劉禪話喇：|0
wav/saamgwokjinji/155/155_176.wav|劉公你荒淫無道，政績腐敗，賢德嘅人士都畀你趕走晒。|0
wav/saamgwokjinji/155/155_177.wav|按道理講，係應該殺㗎。|0
wav/saamgwokjinji/155/155_178.wav|吓？哦，哦。嚇到劉禪面如土色周身滴滴震。|0
wav/saamgwokjinji/155/155_179.wav|當時啲文武官員都為劉禪求情噃，佢哋話：|0
wav/saamgwokjinji/155/155_180.wav|蜀主確實係有失國紀，不過好在佢及早歸降，仲係赦免佢啦。|0
wav/saamgwokjinji/155/155_181.wav|司馬昭其實想教訓下劉禪，嚇下佢嘅。|0
wav/saamgwokjinji/155/155_182.wav|既然而家文武官員都為劉禪求情咯，就赦佢嘅罪，封佢做安樂公，賜住宅，絹一萬匹，僕人、婢女一百人，每個月供給使用。|0
wav/saamgwokjinji/155/155_183.wav|對劉禪個仔劉瑤，與及佢原來個大臣啊樊建、譙周、郤正等等呢，都封做侯爵。|0
wav/saamgwokjinji/155/155_184.wav|噉至於嗰個太監黃皓又點呢？|0
wav/saamgwokjinji/155/155_185.wav|司馬昭因為佢禍國殃民啊，就下令將佢押去街市，凌遲處死。|0
wav/saamgwokjinji/155/155_186.wav|過咗一日，劉禪親自去司馬昭嘅府上拜謝。|0
wav/saamgwokjinji/155/155_187.wav|司馬昭設宴款待佢。|0
wav/saamgwokjinji/155/155_188.wav|飲宴嘅時候啊，當然係有歌舞助興啦。|0
wav/saamgwokjinji/155/155_189.wav|先不先，表演嘅係魏國嘅音樂歌舞，嗰班蜀國嘅官員睇咗都覺得好難過啊。|0
wav/saamgwokjinji/155/155_190.wav|哈哈，唯獨劉禪仲笑容滿面噉喎。|0
wav/saamgwokjinji/155/155_191.wav|跟住呢，司馬昭又吩咐一班蜀國人，演奏蜀國嘅音樂。|0
wav/saamgwokjinji/155/155_192.wav|嗰班蜀國官員聽到，人人都心傷到流眼淚啊。|0
wav/saamgwokjinji/155/155_193.wav|嗰個劉禪呢，一樣有講有笑。|0
wav/saamgwokjinji/155/155_194.wav|飲到半醉，司馬昭見到劉禪噉嘅樣就對賈充話：|0
wav/saamgwokjinji/155/155_195.wav|唉！哈哈哈哈，一個人真係咁冇感情到咗噉嘅地步嘅吓，就算諸葛孔明喺處啊，亦唔能夠保得住佢長久坐江山啊。|0
wav/saamgwokjinji/155/155_196.wav|何況姜維呢？|0
wav/saamgwokjinji/155/155_197.wav|噉司馬昭就問劉禪話喇：|0
wav/saamgwokjinji/155/155_198.wav|你，想唔想念蜀國啊吓？|0
wav/saamgwokjinji/155/155_199.wav|劉禪回答話喇：喺呢度咁快樂，我唔想蜀國喇。|0
wav/saamgwokjinji/155/155_200.wav|過咗一陣，劉禪起身去小便，郤正就跟住佢行到走廊外便就提醒佢話喇：|0
wav/saamgwokjinji/155/155_201.wav|陛下，你點解先頭回答晉公話唔想蜀國呢？|0
wav/saamgwokjinji/155/155_202.wav|如果等陣佢再問，陛下就流住眼淚噉回答話：|0
wav/saamgwokjinji/155/155_203.wav|先人嘅墳墓都喺蜀國咁遠嚟，個心一諗住西蜀就覺得悲傷，冇一日話唔想㗎，噉晉公就實會放陛下返去西蜀㗎喇。|0
wav/saamgwokjinji/155/155_204.wav|哦，哦哦。劉禪就將呢番說話記到實，然後就返去入席嘞。|0
wav/saamgwokjinji/155/155_205.wav|飲酒飲到微微有啲醉意喇，司馬昭又試問劉禪話：你想唔想念蜀國啊吓？|0
wav/saamgwokjinji/155/155_206.wav|劉禪就將郤正教佢講個說話嚟回答司馬昭。|0
wav/saamgwokjinji/155/155_207.wav|郤正仲教佢要流住眼淚㗎。|0
wav/saamgwokjinji/155/155_208.wav|弊喇！佢眨下眨下雙眼點都挾唔出眼淚，冇修啦，就唯有瞇埋雙眼。|0
wav/saamgwokjinji/155/155_209.wav|司馬昭一聽就話喇：吓？乜咁似郤正講嘅說話噉嘅？|0
wav/saamgwokjinji/155/155_210.wav|劉禪即刻就擘大雙眼望實司馬昭，好驚奇噉話：|0
wav/saamgwokjinji/155/155_211.wav|係啊係啊，係佢教我講㗎。|0
wav/saamgwokjinji/155/155_212.wav|呵呵呵呵，司馬昭同埋左右一班大臣聽咗呀，都笑劉禪此人確係冇用啊。|0
wav/saamgwokjinji/155/155_213.wav|不過噉，司馬昭啊亦因此而覺得劉禪老實。|0
wav/saamgwokjinji/155/155_214.wav|老實就唔會作反啦，所以對佢就冇疑心嘞。|0
wav/saamgwokjinji/155/155_215.wav|唉正是追歡作樂笑顏開，不念危亡半點哀。快樂異鄉忘故國，方知後主是庸才。|0
wav/saamgwokjinji/155/155_216.wav|呢就因為劉禪呢一件事，我哋而家有句成語叫做樂不思蜀嘞。|0
wav/saamgwokjinji/155/155_217.wav|啊講下朝廷上嘅一班大臣啊，因為司馬昭征服蜀國有功，就聯合上表稟奏魏主曹奐，請求升司馬昭做王爵。|0
wav/saamgwokjinji/155/155_218.wav|唉當時曹奐名義上叫做天子啊，實際上半點主意都唔到佢揸。|0
wav/saamgwokjinji/155/155_219.wav|國家事務大大小小，通通由司馬昭話晒事。|0
wav/saamgwokjinji/155/155_220.wav|噉既然文武大臣話要加封司馬昭做王咯，王就王啦，就封晉公司馬昭做晉王，尊稱司馬懿做宣王，司馬師做景王。|0
wav/saamgwokjinji/155/155_221.wav|嘿嘿，厲害啩，老豆大佬死咗都要追封王爵啊。|0
wav/saamgwokjinji/155/155_222.wav|司馬昭做咗晉王之後，就立佢個長子司馬炎做世子，即係繼承人。|0
wav/saamgwokjinji/155/155_223.wav|呢個司馬炎生得非常魁梧，頭髮好長嘅，企喺處頭髮可以一直髧到落地。|0
wav/saamgwokjinji/155/155_224.wav|兩隻手垂直呢，過膝頭咁長嘅，聰明英武就膽量過人。|0
wav/saamgwokjinji/155/155_225.wav|到咗第二年，有一班大臣就向司馬昭建議，改用天子嘅儀仗，戴王冠，豎王旗，王妃就晉位做王後，立世子做太子。|0
wav/saamgwokjinji/155/155_226.wav|意思呢，即係慫恿司馬昭做皇帝。|0
wav/saamgwokjinji/155/155_227.wav|司馬昭見到咁多大臣擁護自己，個心啊當然歡喜定啦。|0
wav/saamgwokjinji/155/155_228.wav|佢返到王府正話要食飯，忽然間中風，連說話都唔識講嘞。|0
wav/saamgwokjinji/155/155_229.wav|第日，病危。|0
wav/saamgwokjinji/155/155_230.wav|當時太尉王祥、司徒何曾、司馬荀顗，同埋各大臣入宮嚟請安。|0
wav/saamgwokjinji/155/155_231.wav|司馬昭唔能夠講說話，用隻手指下太子司馬炎，眼一坦噉就死咗，死嘅時候呢係五十四歲。|0
wav/saamgwokjinji/155/155_232.wav|司馬昭一死啊，何曾等等一班大臣，就擁戴司馬炎繼位做晉王喇。|0
wav/saamgwokjinji/156/156_001.wav|話說司馬炎即位之後啊，即刻就大封功臣。|0
wav/saamgwokjinji/156/156_002.wav|咩嘢功臣啊？擁護自己嘅就係功臣咯。|0
wav/saamgwokjinji/156/156_003.wav|封何曾做晉丞相，司馬望做司徒，石苞做驃騎將軍，陳騫做車騎將軍等等，尊稱父親司馬昭做文帝。|0
wav/saamgwokjinji/156/156_004.wav|噉安葬咗司馬昭之後，有一日，司馬炎召賈充、裴秀呢兩個老臣子入宮嚟問佢哋話：|0
wav/saamgwokjinji/156/156_005.wav|聽講曹操曾經講過話，若果天命在我，我就係周文王喇噉。|0
wav/saamgwokjinji/156/156_006.wav|是否真有其事呢？|0
wav/saamgwokjinji/156/156_007.wav|賈充聽佢噉樣問法，明白司馬炎嘅意思咯。|0
wav/saamgwokjinji/156/156_008.wav|佢回答話：係真㗎，因為曹操嘅家庭世世代代都係做漢朝嘅官。|0
wav/saamgwokjinji/156/156_009.wav|佢又怕人話佢想謀朝篡位，故此就講句噉嘅說話啫，噉啊明明係叫曹丕做天子噉解吖嘛。|0
wav/saamgwokjinji/156/156_010.wav|噉你話我父王比起曹操嚟又點呢？|0
wav/saamgwokjinji/156/156_011.wav|曹操嘅功績，雖則係認真偉大，不過人人都係怕佢嘅威勢，而唔係感激佢嘅恩德嘅。|0
wav/saamgwokjinji/156/156_012.wav|等到佢個仔曹丕繼承佢嘅基業之後，年年嘅差役都甚重，奔波勞累，未有一年係安寧嘅。|0
wav/saamgwokjinji/156/156_013.wav|及至到咗我哋宣王、景王，屢建大功，布恩施德，天下歸心好耐咯。|0
wav/saamgwokjinji/156/156_014.wav|而文王並吞西蜀，功蓋天下，曹操又點可以相比呢？|0
wav/saamgwokjinji/156/156_015.wav|哈哈哈哈哈哈，你哋話嘞，曹丕尚且繼承漢朝嘅大統，孤王唔通唔可以繼承魏國嘅大統咩？吓？|0
wav/saamgwokjinji/156/156_016.wav|司馬炎既然講到白咯，賈充、裴秀當然冇話唔順水推舟㗎。|0
wav/saamgwokjinji/156/156_017.wav|佢兩個立即跪喺處叩幾個頭話：|0
wav/saamgwokjinji/156/156_018.wav|殿下正係應當效法曹丕，繼承漢室嘅做法，築一個受禪台，向天下通告，登上天子嘅寶座啊！|0
wav/saamgwokjinji/156/156_019.wav|嘿司馬炎滿心歡喜啊。|0
wav/saamgwokjinji/156/156_020.wav|第日，佢帶住劍直入皇宮。|0
wav/saamgwokjinji/156/156_021.wav|呢一排呀，魏主曹奐都冇臨朝，總係心神恍惚就坐立不安。|0
wav/saamgwokjinji/156/156_022.wav|當時司馬炎入到後宮，曹奐就喇喇聲起身迎接佢，請佢坐。|0
wav/saamgwokjinji/156/156_023.wav|司馬炎坐落就問嘞：魏國得到天下，係靠邊個嘅力量啊？|0
wav/saamgwokjinji/156/156_024.wav|曹奐話喇：都係晉王你父祖所賜啫。|0
wav/saamgwokjinji/156/156_025.wav|嘿嘿，嘿嘿嘿嘿嘿嘿嘿嘿。|0
wav/saamgwokjinji/156/156_026.wav|我睇陛下你，文不能論道，武不能保國，點解唔讓位畀個有才德嘅人呢？|0
wav/saamgwokjinji/156/156_027.wav|吓？誒，誒，當堂驚到曹奐擘大個嘴，口唇一味震就乜嘢都講唔出。|0
wav/saamgwokjinji/156/156_028.wav|當其時黃門侍郎張節企喺曹奐旁邊，佢聽司馬炎竟然開口逼曹奐退位，就大喝一聲話：|0
wav/saamgwokjinji/156/156_029.wav|晉王你嘅說話錯咯。|0
wav/saamgwokjinji/156/156_030.wav|往日，魏武祖皇帝，東蕩西除，南征北戰，唔知幾艱難先至得到呢一個天下。|0
wav/saamgwokjinji/156/156_031.wav|當今天子，有德無罪，點解要讓位畀人啊？|0
wav/saamgwokjinji/156/156_032.wav|司馬炎發火喇，佢大聲噉話：|0
wav/saamgwokjinji/156/156_033.wav|呢個社稷係大漢嘅社稷，曹操挾天子以令諸侯，自立魏王篡奪漢室。|0
wav/saamgwokjinji/156/156_034.wav|我父祖三代輔助魏國，之所以得到天下，並非係曹氏有能力，實際上乃係我哋司馬氏嘅力量。|0
wav/saamgwokjinji/156/156_035.wav|呢一點係四海皆知嘅。|0
wav/saamgwokjinji/156/156_036.wav|唔通我今日冇資格繼承魏國嘅天下咩？|0
wav/saamgwokjinji/156/156_037.wav|你，你，你你你你要做呢種事情，就係篡奪國家嘅奸賊！|0
wav/saamgwokjinji/156/156_038.wav|嘿！我同漢室報仇有何不可啊？|0
wav/saamgwokjinji/156/156_039.wav|司馬炎怒氣沖天，跟住就喝武士拉張節出去，夾生打死。|0
wav/saamgwokjinji/156/156_040.wav|嚇到曹奐呀，跪喺地嚟，喊住猛咁懇求司馬炎收回成命。|0
wav/saamgwokjinji/156/156_041.wav|司馬炎唔睬佢，企起身捩頭行咗出去。|0
wav/saamgwokjinji/156/156_042.wav|曹奐就問賈充同裴秀話嘞：誒，噉點算啊？噉點算啊？|0
wav/saamgwokjinji/156/156_043.wav|賈充話：天數盡咯，陛下，陛下你唔好逆天啊。|0
wav/saamgwokjinji/156/156_044.wav|應當按照漢獻帝嘅做法，築一個受禪壇，禪位畀晉王吖。|0
wav/saamgwokjinji/156/156_045.wav|噉樣做，上合天心下順民意，陛下你就擔保平安無事㗎喇。|0
wav/saamgwokjinji/156/156_046.wav|事到如今，曹奐唔肯都要肯㗎啦，就叫賈充負責去起一個受禪壇，擇定十二月甲子日，舉行禪位典禮。|0
wav/saamgwokjinji/156/156_047.wav|到咗呢一日，文武百官都嚟齊喇，排列晒喺壇下。|0
wav/saamgwokjinji/156/156_048.wav|曹奐親自捧住傳國玉璽企喺壇上便，然後請晉王司馬炎登壇。|0
wav/saamgwokjinji/156/156_049.wav|曹奐將個玉璽交咗畀司馬炎，佢就落壇喇，換過一件大臣嘅袍服，企喺百官隊列嘅第一名嗰度。|0
wav/saamgwokjinji/156/156_050.wav|跟住賈充、裴秀，揸住把劍，一左一右企喺曹奐旁邊，叫曹奐跪低向司馬炎再拜行禮。|0
wav/saamgwokjinji/156/156_051.wav|噉啊由賈充宣佈命令，賈充話：|0
wav/saamgwokjinji/156/156_052.wav|自從漢建安二十五年，魏受漢禪，已經四十五年，今日，運數永遠結束，天命在晉。|0
wav/saamgwokjinji/156/156_053.wav|司馬氏功德，無比偉大，極天際地，應當登皇帝正位，以繼承魏國大統。|0
wav/saamgwokjinji/156/156_054.wav|而家，封你做陳留王，居住喺金墉城內，立即起程。|0
wav/saamgwokjinji/156/156_055.wav|以後，非天子宣召不准入京。|0
wav/saamgwokjinji/156/156_056.wav|曹奐淚流滿面，叩頭謝恩就起程走嘞。|0
wav/saamgwokjinji/156/156_057.wav|當日，文武百官喺壇下三跪九叩高呼萬歲萬歲萬萬歲，慶賀新皇帝登基。|0
wav/saamgwokjinji/156/156_058.wav|呢一日，司馬炎繼承咗魏國大統，改個國名做晉。|0
wav/saamgwokjinji/156/156_059.wav|將年號改為泰始元年，即係公元二六五年啊，大赦天下。|0
wav/saamgwokjinji/156/156_060.wav|於是呢，魏國就亡喇。|0
wav/saamgwokjinji/156/156_061.wav|噉大事一定啊，晉帝司馬炎每日都喺朝廷之上，同班大臣商量討伐吳國嘅計策嘞。|0
wav/saamgwokjinji/156/156_062.wav|噉啊司馬炎一登皇位就想吞埋東吳，噉東吳嗰便又點呢？|0
wav/saamgwokjinji/156/156_063.wav|而家就講下吳主孫休。|0
wav/saamgwokjinji/156/156_064.wav|佢聽聞司馬炎已經篡奪咗魏國，知道佢實會嚟攻打吳國嘅，憂心到不得了。|0
wav/saamgwokjinji/156/156_065.wav|憂憂下就憂出病嚟，而且惡化得好快，冇幾耐就唔起得身嘞。|0
wav/saamgwokjinji/156/156_066.wav|呢一日，佢知道就唔得喇，就召丞相濮陽興入宮，叫太子孙𩅦就出嚟對濮陽興行過禮。|0
wav/saamgwokjinji/156/156_067.wav|孫休個嘴逳逳下，想講句咩嘢，但係已經講唔出聲嘞，又拉住濮陽興隻手臂，又用手指一指孙𩅦，突然雙眼一瞇埋，噉就死咗咯。|0
wav/saamgwokjinji/156/156_068.wav|濮陽興啊即刻出嚟同一班大臣商量，想話立太子孙𩅦做皇帝。|0
wav/saamgwokjinji/156/156_069.wav|但係左典軍萬彧話：孙𩅦年紀細小，唔能夠執政嘅。|0
wav/saamgwokjinji/156/156_070.wav|不如接烏程侯孫皓嚟，立佢仲好啦。|0
wav/saamgwokjinji/156/156_071.wav|左將軍張布亦都話：係咯，孫皓有才學，做事英明果斷，係做得帝王㗎。|0
wav/saamgwokjinji/156/156_072.wav|濮陽興揸唔定主意，就入宮去稟奏朱太后啦。|0
wav/saamgwokjinji/156/156_073.wav|太后話喇：我一個寡婦人家，點識得社稷大事呢？|0
wav/saamgwokjinji/156/156_074.wav|丞相你哋斟酌，要立邊個就邊個啦。|0
wav/saamgwokjinji/156/156_075.wav|好啦，於是濮陽興等等一班大臣，就去接孫皓嚟繼位做皇帝。|0
wav/saamgwokjinji/156/156_076.wav|孫皓字元宗，係孫權嘅太子孫和嘅仔。|0
wav/saamgwokjinji/156/156_077.wav|當年七月，就登基做皇帝，改個年號做元興元年，封太子孙𩅦做豫章王，追稱佢父親宣和做文皇帝，母親何氏，做太后，就加封老將丁奉做右大司馬。|0
wav/saamgwokjinji/156/156_078.wav|第年呢，又將個年號改為甘露元年，即係公元二百六十五年。|0
wav/saamgwokjinji/156/156_079.wav|孫皓呢個人啊，一做咗皇帝就顯露出佢嗰種兇暴嘅性格。|0
wav/saamgwokjinji/156/156_080.wav|而且極之沉迷酒色，又寵幸中常侍岑昏呢個大太監。|0
wav/saamgwokjinji/156/156_081.wav|濮陽興、張布兩個老臣子就勸佢啦，哈誰知噉就激嬲咗孫皓，一發火就殺咗佢兩個，而且仲滅三族添。|0
wav/saamgwokjinji/156/156_082.wav|哎呀，得了嘅？|0
wav/saamgwokjinji/156/156_083.wav|從此朝廷之上啊，啲大臣個個都合埋把嘴，唔敢再嚟勸諫孫皓嘞。|0
wav/saamgwokjinji/156/156_084.wav|過咗一年，孫皓又將年號改做寶鼎元年，即係公元二六六年。|0
wav/saamgwokjinji/156/156_085.wav|佢任命陸凱、萬彧就分別做左丞相、右丞相。|0
wav/saamgwokjinji/156/156_086.wav|當時孫皓住喺武昌，噉揚州一帶嘅百姓呢，要軛水運送種種物資去武昌供應孫皓嘅揮霍，真係苦不堪言咯。|0
wav/saamgwokjinji/156/156_087.wav|孫皓此人係極之奢侈嘅，所以做皇帝做咗年零呢，就搞到國家窮晒。|0
wav/saamgwokjinji/156/156_088.wav|老百姓當然更貧困啦。|0
wav/saamgwokjinji/156/156_089.wav|陸凱忍唔住，就上一道表章勸諫孫皓。|0
wav/saamgwokjinji/156/156_090.wav|一，就勸佢將京都遷返去建業城，唔好喺武昌。|0
wav/saamgwokjinji/156/156_091.wav|二，勸佢減輕老百姓勞役，與及種種苛捐雜稅嘅負擔，節省開支。|0
wav/saamgwokjinji/156/156_092.wav|三，就勸佢減少宮女，精簡官員，就任用賢德嘅人等等。|0
wav/saamgwokjinji/156/156_093.wav|孫皓睇完奏章，唔使問阿貴就梗係唔高興啦不過呢一次呢就冇殺陸凱。|0
wav/saamgwokjinji/156/156_094.wav|孫皓呢個皇帝呀，你勸佢節省開支，佢又下令大興土木，要起一座大宮殿叫做昭明宮，命令文武官員入山去攞木啊。|0
wav/saamgwokjinji/156/156_095.wav|佢又曾經搵過一個術士叫做尚廣，叫佢占卦，問下奪取天下嘅事情。|0
wav/saamgwokjinji/156/156_096.wav|尚廣啊占咗一支卦就稟奏話喇：|0
wav/saamgwokjinji/156/156_097.wav|陛下占呢支卦，乃係大吉之兆啊，到庚子嗰年，即係仲有十零年添，陛下就打起羅傘入洛陽咯。|0
wav/saamgwokjinji/156/156_098.wav|占咗支咁好嘅卦，孫皓㷫晒喇。|0
wav/saamgwokjinji/156/156_099.wav|呢一日，佢召中書丞華覈嚟，佢話：|0
wav/saamgwokjinji/156/156_100.wav|先帝接納咗愛卿你嘅意見，分頭派出將帥，喺沿江一帶，駐扎咗幾百營嘅兵馬，由老將丁奉嚟做總指揮。|0
wav/saamgwokjinji/156/156_101.wav|今日，朕想奪取漢土，為蜀主報仇雪恨。|0
wav/saamgwokjinji/156/156_102.wav|愛卿你認為我軍應當先打邊笪地方為好呢？|0
wav/saamgwokjinji/156/156_103.wav|華覈就勸佢話喇：而家成都失守，蜀國滅亡。|0
wav/saamgwokjinji/156/156_104.wav|司馬炎必定想吞併埋我哋吳國嘅。|0
wav/saamgwokjinji/156/156_105.wav|喺噉嘅情勢之下，陛下應該施行德政，安定民眾，呢個先係上策。|0
wav/saamgwokjinji/156/156_106.wav|若果勉強起兵，正一係好似褸住蓑衣救火，盞燒傷自己嘅啫。|0
wav/saamgwokjinji/156/156_107.wav|請陛下考慮。|0
wav/saamgwokjinji/156/156_108.wav|孫皓本來一肚高興，心雄氣壯嘅。|0
wav/saamgwokjinji/156/156_109.wav|點知畀華覈兜頭潑一盆冷水，嘿真係可惱喇。|0
wav/saamgwokjinji/156/156_110.wav|佢發火噉斥責話：|0
wav/saamgwokjinji/156/156_111.wav|朕正係要趁住大好時機，恢復舊業，你就講埋啲噉嘅唔吉利嘅說話，哼！|0
wav/saamgwokjinji/156/156_112.wav|若果唔係睇在你係個老臣子，就要將你斬首號令啊。|0
wav/saamgwokjinji/156/156_113.wav|人嚟！將佢趕出去！即刻就喝啲武士將華覈趕出金殿。|0
wav/saamgwokjinji/156/156_114.wav|華覈行咗出去，仰天長歎噉話：|0
wav/saamgwokjinji/156/156_115.wav|唉！啊可惜錦繡江山，不久就屬於他人咯。|0
wav/saamgwokjinji/156/156_116.wav|從此之後呢，華覈就隱居唔肯出嚟做事。|0
wav/saamgwokjinji/156/156_117.wav|孫皓當然係唔理佢啦，自己想點做就點做。|0
wav/saamgwokjinji/156/156_118.wav|佢命令鎮東將軍陸抗，率領本部兵馬去江口駐扎，打算進攻襄陽。|0
wav/saamgwokjinji/156/156_119.wav|司馬炎就探聽到呢個消息，即刻召集一班大臣嚟商量對策。|0
wav/saamgwokjinji/156/156_120.wav|賈充啊出班稟奏話嘞：|0
wav/saamgwokjinji/156/156_121.wav|臣聽聞吳國孫皓不修德政，專行無道。|0
wav/saamgwokjinji/156/156_122.wav|陛下可以命令都督羊祜帶兵迎敵，等到吳國內部發生變亂，到時乘機進攻，噉掃平東吳就易如反掌啦。|0
wav/saamgwokjinji/156/156_123.wav|好辦法，好辦法！|0
wav/saamgwokjinji/156/156_124.wav|司馬炎非常高興，立即派個使者帶住詔書去襄陽，將呢個計劃講畀羊祜聽。|0
wav/saamgwokjinji/156/156_125.wav|羊祜一接到命令，就整頓兵馬準備迎敵嘞。|0
wav/saamgwokjinji/156/156_126.wav|羊祜真係有一套，自從佢鎮守襄陽之後，好得到軍民嘅擁戴。|0
wav/saamgwokjinji/156/156_127.wav|投降過嚟嘅吳國兵卒呢，有些係想返去嘅呢，亦都聽從佢哋自便。|0
wav/saamgwokjinji/156/156_128.wav|佢就減少駐防同巡邏邊境嘅兵卒，將減落嚟嘅人啊去開墾荒地，耕種咗八百幾頃。|0
wav/saamgwokjinji/156/156_129.wav|噉喺佢初初上任嘅時候啊，軍隊裏便啊連一百日嘅糧食都唔夠嘅。|0
wav/saamgwokjinji/156/156_130.wav|哈之到咗年尾，軍隊已經儲備咗十年嘅糧食喇！厲害啩？|0
wav/saamgwokjinji/156/156_131.wav|羊祜喺軍隊裏頭啊，佢好多時都係着便服，唔着盔甲嘅，帳前侍衛亦不過十零人嘅啫，佢嘅作風就係噉嘅。|0
wav/saamgwokjinji/156/156_132.wav|有一日，有個將官向佢稟告話：|0
wav/saamgwokjinji/156/156_133.wav|將軍，根據探馬嘅報告，話吳兵都好鬆懈嘞。|0
wav/saamgwokjinji/156/156_134.wav|我軍趁佢冇準備去襲擊佢，必獲大勝嘅。|0
wav/saamgwokjinji/156/156_135.wav|羊祜啊笑喇：哈哈哈哈哈哈哈哈，哈哈哈，你哋大家咁睇小陸抗呀？|0
wav/saamgwokjinji/156/156_136.wav|唔得啊，此人足智多謀啊。|0
wav/saamgwokjinji/156/156_137.wav|前嗰排佢奉咗吳主嘅命令攻佔咗西陵，斬咗步闡同幾十個將士，我去救都救唔切。|0
wav/saamgwokjinji/156/156_138.wav|吳國用此人掛帥，我哋應當堅守就啱嘞。|0
wav/saamgwokjinji/156/156_139.wav|一定要等到吳國內部有變亂先至可以逳手。|0
wav/saamgwokjinji/156/156_140.wav|如果唔睇時勢就輕率噉進兵，必定招致失敗。|0
wav/saamgwokjinji/156/156_141.wav|噉啊眾將官都信服羊祜嘅分析，一直都係堅守疆界就係嘞。|0
wav/saamgwokjinji/156/156_142.wav|有一日，羊祜帶埋眾將官一齊去打獵。|0
wav/saamgwokjinji/156/156_143.wav|吖咁啱呢一日啊，陸抗亦出嚟打獵。|0
wav/saamgwokjinji/156/156_144.wav|羊祜就下令嘞：我軍一律不准過界！|0
wav/saamgwokjinji/156/156_145.wav|因此眾將官只係喺晉國嘅地方呢一便打獵，一步都冇踏過吳國嘅境界。|0
wav/saamgwokjinji/156/156_146.wav|陸抗見到噉嘅情景不禁讚歎起嚟話：|0
wav/saamgwokjinji/156/156_147.wav|羊將軍咁有紀律，唔犯得佢㗎。|0
wav/saamgwokjinji/156/156_148.wav|到咗挨晚，兩便打獵嘅都結束喇。|0
wav/saamgwokjinji/156/156_149.wav|羊祜返到軍營，叫人查清楚，今天打倒嗰啲禽獸啊，凡係畀吳國嗰便嘅人打傷先嘅，第朝早就派人一律送返畀吳軍。|0
wav/saamgwokjinji/156/156_150.wav|吳軍啲人就梗係歡喜啊，就去報告陸抗咯喎。|0
wav/saamgwokjinji/156/156_151.wav|陸抗叫送還禽獸嘅人嚟問佢話：你哋主帥飲唔飲得酒㗎？|0
wav/saamgwokjinji/156/156_152.wav|啟稟將軍，有靚酒我哋主帥都好鐘意飲㗎。|0
wav/saamgwokjinji/156/156_153.wav|哦？哈哈哈，誒我有啲酒，藏咗好耐㗎喇，而家交畀你帶返去畀羊都督。|0
wav/saamgwokjinji/156/156_154.wav|你就話呢啲酒，係我陸某親自釀製，愛嚟自己飲嘅。|0
wav/saamgwokjinji/156/156_155.wav|而家送啲畀羊都督，聊表昨日打獵之情啊。|0
wav/saamgwokjinji/156/156_156.wav|多謝將軍！噉個使者帶住陸抗送嘅酒就去咗嘞。|0
wav/saamgwokjinji/156/156_157.wav|左右啲人就問陸抗啦：將軍，你送啲酒畀羊祜，誒，有咩嘢意思㗎？|0
wav/saamgwokjinji/156/156_158.wav|哦，佢既然對我哋咁好，我又點能夠冇啲報答嘅呢？就係噉意思啫。|0
wav/saamgwokjinji/156/156_159.wav|敵人嚟嘅喎乜好似老友噉嘅？|0
wav/saamgwokjinji/156/156_160.wav|左右啲人愕然啊。|0
wav/saamgwokjinji/156/156_161.wav|而家講下嗰個使者佢送完禽獸返到吳軍營寨，就見羊祜。|0
wav/saamgwokjinji/156/156_162.wav|將陸抗問佢嘅說話啊，同埋送酒嘅事就詳詳細細噉稟告畀羊祜知。|0
wav/saamgwokjinji/156/156_163.wav|羊祜聽咗就笑喇：吓？哈哈哈哈哈哈哈哈，乜佢亦知道我鐘意飲酒咩？|0
wav/saamgwokjinji/156/156_164.wav|就叫人開個壺，斟啲酒出嚟飲下。|0
wav/saamgwokjinji/156/156_165.wav|有個將官叫做陳元就勸佢話喇：都督你唔好飲住，啲酒裏便，唔知有冇毒嘅噃。|0
wav/saamgwokjinji/156/156_166.wav|誒，陸抗唔係暗中落毒嗰種人，唔使疑心嘅。|0
wav/saamgwokjinji/156/156_167.wav|講完，真係攞起啲酒就飲。|0
wav/saamgwokjinji/156/156_168.wav|從此之後啊，雙方都經常派使者就互相問候，有來有往。|0
wav/saamgwokjinji/156/156_169.wav|有一日，陸抗派人去問候羊祜。|0
wav/saamgwokjinji/156/156_170.wav|羊祜又問嘞：陸將軍身體好吖嘛？|0
wav/saamgwokjinji/156/156_171.wav|回覆羊將軍，我哋主帥病咗幾日，都未起得身啊。|0
wav/saamgwokjinji/156/156_172.wav|哦？誒我估陸將軍嘅病都係同我一樣㗎喇。|0
wav/saamgwokjinji/156/156_173.wav|我埋定啲熟藥喺處，你攞啲返去畀陸將軍食啦。|0
wav/saamgwokjinji/156/156_174.wav|噉嗰個人多謝一聲就帶啲藥返去畀陸抗。|0
wav/saamgwokjinji/156/156_175.wav|眾將官異口同聲噉話：羊祜係我哋嘅敵人嚟，呢啲藥必定唔係好嘢。|0
wav/saamgwokjinji/156/156_176.wav|陸抗話喇：羊祜冇噉樣害人嘅你哋大家唔使多疑。|0
wav/saamgwokjinji/156/156_177.wav|陸抗真係照食羊祜送嚟嘅藥，哈哈，啲藥啊確實係靈噃。|0
wav/saamgwokjinji/156/156_178.wav|第日，居然啲病好返晒添。|0
wav/saamgwokjinji/156/156_179.wav|噉就眾將官紛紛嚟祝賀啦。|0
wav/saamgwokjinji/156/156_180.wav|陸抗對大家話喇：|0
wav/saamgwokjinji/156/156_181.wav|如果佢專門講德政，而我哋只係一味講暴力，噉佢唔使打，就可以制服我哋㗎喇。|0
wav/saamgwokjinji/156/156_182.wav|而家只係宜於各保疆界就得嘞，唔好去追求一啲細微嘅利益，各位明白啦嘛？|0
wav/saamgwokjinji/156/156_183.wav|係，謹遵都督之命！|0
wav/saamgwokjinji/156/156_184.wav|噉眾將官都聽從陸抗嘅命令，守住邊界同晉軍呢，相安無事。|0
wav/saamgwokjinji/156/156_185.wav|呢一日，吳主孫皓派個使者嚟到前線，向陸抗傳達佢嘅命令。|0
wav/saamgwokjinji/156/156_186.wav|使者話：天子傳諭將軍，要從速進兵，切不可等晉軍打入嚟先。|0
wav/saamgwokjinji/156/156_187.wav|陸抗話喇：你返去先，我跟住有奏章呈送皇上㗎嘞。|0
wav/saamgwokjinji/156/156_188.wav|噉個者就走先咯喎。|0
wav/saamgwokjinji/156/156_189.wav|好快趣，陸抗就寫好奏章，派人帶去建業呈畀孫皓。|0
wav/saamgwokjinji/156/156_190.wav|陸抗喺奏章裏便啊，好詳細噉說明目前仲未到攻打晉國嘅時機。|0
wav/saamgwokjinji/156/156_191.wav|又勸孫皓施行德政，懲罰人呢要慎重，應該盡力使到國內安定，而唔應該一味講求暴力噉。|0
wav/saamgwokjinji/156/156_192.wav|孫皓睇完陸抗嘅奏章，嬲到佢吹鬚碌眼，佢話：|0
wav/saamgwokjinji/156/156_193.wav|朕聽講陸抗喺邊境同敵人勾結，初時都仲唔信，而家睇啊，果然係喇！|0
wav/saamgwokjinji/156/156_194.wav|孫皓立即派使者去免咗陸抗嘅兵權，降職做司馬。|0
wav/saamgwokjinji/156/156_195.wav|然後任命左將軍孫冀，去取代佢，統率軍隊。|0
wav/saamgwokjinji/156/156_196.wav|朝廷上嘅文武百官個個都怕晒孫皓嘅，事關佢一唔鐘意就要殺人嘅嘛，所以冇個敢勸佢。|0
wav/saamgwokjinji/156/156_197.wav|就噉樣，喺呢幾年間啊，孫皓將年號又改過兩次。|0
wav/saamgwokjinji/156/156_198.wav|到咗鳳凰元年，即係公元二七二年，佢又更加任意妄為，猛咁征兵拉夫去駐扎邊境。|0
wav/saamgwokjinji/156/156_199.wav|上上下下就冇個唔怨恨嘅。|0
wav/saamgwokjinji/156/156_200.wav|丞相萬彧、將軍留平、大司農樓玄三個大臣，見孫皓越嚟越唔似樣，成個無道瘟君，都忍唔住坦率噉苦苦勸諫佢。|0
wav/saamgwokjinji/156/156_201.wav|結果呢，三個都畀孫皓殺咗。|0
wav/saamgwokjinji/156/156_202.wav|噉喺孫皓做皇帝呢咁多年間啊，就殺咗忠臣四十幾個人。|0
wav/saamgwokjinji/156/156_203.wav|佢殺得人多，當然啊怕人哋謀佢啦。|0
wav/saamgwokjinji/156/156_204.wav|所以出入啊，都帶住鐵甲馬軍五萬人嚟做護衛嘅。|0
wav/saamgwokjinji/156/156_205.wav|所有嘅文武官員怕佢怕到要死，但亦無可奈何啦。|0
wav/saamgwokjinji/156/156_206.wav|而家，講下羊祜啊，佢聽聞陸抗已經免咗兵權，孫皓又毫不講德政。|0
wav/saamgwokjinji/156/156_207.wav|見到吳國內部有咗可乘之機，就寫咗份表章，派人送去京師洛陽，請求晉主司馬炎呀下令起兵，討伐吳國。|0
wav/saamgwokjinji/156/156_208.wav|司馬炎睇咗表章極之歡喜，就想起兵嘞喎。|0
wav/saamgwokjinji/156/156_209.wav|但係賈充、荀勖、馮紞三位大臣都極力反對興兵，司馬炎噉就決定唔打嘞。|0
wav/saamgwokjinji/156/156_210.wav|羊祜知道朝廷上唔同意佢攻打吳國嘅請求，就長歎一聲話：|0
wav/saamgwokjinji/156/156_211.wav|天下間，不如意事常常係十有八九。|0
wav/saamgwokjinji/156/156_212.wav|唉而家上天畀過你喇都唔去攞，仲有乜嘢可惜得過噉呢？唉！|0
wav/saamgwokjinji/156/156_213.wav|到咗晉國鹹寧四年，即係公元二七八年，羊祜啊上朝請求准佢辭職，回鄉養病。|0
wav/saamgwokjinji/156/156_214.wav|司馬炎就問佢話喇：愛卿有咩嘢安邦定國嘅計策，嚟教導下孤王呢？|0
wav/saamgwokjinji/156/156_215.wav|陛下，孫皓為人殘暴已經到咗極點，而家唔使打都可以奪取到東吳㗎喇。|0
wav/saamgwokjinji/156/156_216.wav|若果孫皓不幸死咗，東吳立過一位賢德嘅人做君主啊，到嗰陣時，恐怕東吳就唔係陛下所能夠得到㗎咯。|0
wav/saamgwokjinji/156/156_217.wav|啊係啊係啊，不如愛卿你立即帶兵去進攻東吳呢，點啊？|0
wav/saamgwokjinji/156/156_218.wav|臣年老多病，唔能夠擔當呢個責任咯，請陛下另外選派一個智勇兼備嘅人就得嘞。|0
wav/saamgwokjinji/156/156_219.wav|終於，羊祜啊辭咗官返去家鄉喇。|0
wav/saamgwokjinji/157/157_001.wav|話說羊祜辭咗官返去家鄉，就喺呢一年嘅十一月，羊祜病危嘞。|0
wav/saamgwokjinji/157/157_002.wav|晉主司馬炎啊親自去到佢屋企問候。|0
wav/saamgwokjinji/157/157_003.wav|當日司馬炎一直嚟到羊祜嘅病床前便。|0
wav/saamgwokjinji/157/157_004.wav|羊祜感動到老淚縱橫啊，佢話：|0
wav/saamgwokjinji/157/157_005.wav|臣，萬死都不能，報答陛下啊！|0
wav/saamgwokjinji/157/157_006.wav|司馬炎亦都流起眼淚佢話：|0
wav/saamgwokjinji/157/157_007.wav|朕非常後悔，當年冇用愛卿你進攻東吳嘅計策。|0
wav/saamgwokjinji/157/157_008.wav|噉今後，有邊個可以繼承愛卿你嘅遺志呢？|0
wav/saamgwokjinji/157/157_009.wav|臣就要死咯，不敢不竭盡自己嘅忠誠啊。|0
wav/saamgwokjinji/157/157_010.wav|右將軍杜預，哦可以擔任呢個職務。|0
wav/saamgwokjinji/157/157_011.wav|若果要攻打吳國，必須用佢啊。|0
wav/saamgwokjinji/157/157_012.wav|向朝廷舉薦賢德嘅人才乃係好事，點解愛卿你每次向朝廷推薦人才之後，都係立刻燒咗奏章嘅底稿唔畀人知嘅呢？|0
wav/saamgwokjinji/157/157_013.wav|唉，向朝廷推薦人做官，而期望別人感謝自己嘅恩德，呢啲噉嘅事，臣唔願做啊。|0
wav/saamgwokjinji/157/157_014.wav|講完，羊祜就斷氣。|0
wav/saamgwokjinji/157/157_015.wav|司馬炎睇住羊祜逝世，好傷心，佢一路喊住回宮。|0
wav/saamgwokjinji/157/157_016.wav|為咗表彰羊祜對國家嘅功績，司馬炎追贈佢做太傅、巨平侯。|0
wav/saamgwokjinji/157/157_017.wav|羊祜逝世之後，司馬炎真係聽從佢臨終嘅說話，任命杜預做鎮南大將軍，都督荊州事。|0
wav/saamgwokjinji/157/157_018.wav|杜預為人啊，老成練達，好學不倦。|0
wav/saamgwokjinji/157/157_019.wav|佢接受咗司馬炎嘅命令啊，就駐扎喺襄陽，安撫民眾訓練士兵，準備攻打吳國。|0
wav/saamgwokjinji/157/157_020.wav|喺呢個時候，吳國嘅丁奉、陸抗都死咗咯。|0
wav/saamgwokjinji/157/157_021.wav|吳主孫皓更加暴虐無道。|0
wav/saamgwokjinji/157/157_022.wav|呢淨係講一件事唧，孫皓佢每次舉行宴會呢，都要班大臣飲到爛醉嘅。|0
wav/saamgwokjinji/157/157_023.wav|佢就安排咗黃門郎十個人，做糾彈官喎。|0
wav/saamgwokjinji/157/157_024.wav|每次宴會結束，趁住啲官員大臣飲醉嘞，就要佢哋各人稟奏邊個人做錯過咩嘢事。|0
wav/saamgwokjinji/157/157_025.wav|犯咗過錯個人呢，一係就剝佢塊面皮，或者呢就挖佢嘅眼核，嘿殘忍到極咯。|0
wav/saamgwokjinji/157/157_026.wav|所以啊人人都怕到不得了。|0
wav/saamgwokjinji/157/157_027.wav|當時晉國益州刺史王濬，佢分析咗吳國嘅局勢，就上一道表章畀晉主司馬炎，請佢興兵攻打吳國。|0
wav/saamgwokjinji/157/157_028.wav|佢嘅表章大意就係話：|0
wav/saamgwokjinji/157/157_029.wav|目前孫皓荒淫殘暴，應該盡快去攻打吳國。|0
wav/saamgwokjinji/157/157_030.wav|一旦孫皓死咗，新立嘅君主若果係個賢德英明嘅人呢，就會係個強敵。|0
wav/saamgwokjinji/157/157_031.wav|七年多嚟，臣所監造嘅戰船有啲漸漸殘破。|0
wav/saamgwokjinji/157/157_032.wav|另外，臣今年已經七十歲，隨時都可能死嘅。|0
wav/saamgwokjinji/157/157_033.wav|呢三件事隨便一件發生，要消滅吳國就難喇，希望陛下勿失良機。|0
wav/saamgwokjinji/157/157_034.wav|司馬炎睇咗表章，就同班大臣商量喇佢話：|0
wav/saamgwokjinji/157/157_035.wav|王公呢番意見，同楊都督不謀而合啊。|0
wav/saamgwokjinji/157/157_036.wav|朕，下決心喇。|0
wav/saamgwokjinji/157/157_037.wav|侍中王渾就稟奏話喇：|0
wav/saamgwokjinji/157/157_038.wav|臣聽聞孫皓正係想興兵北上，軍隊都已經做好準備，聲勢正盛。|0
wav/saamgwokjinji/157/157_039.wav|不如暫時避開佢嘅鋒芒，再等一年添，等到佢哋軍隊疲困嘞，噉我哋先至可以成功㗎。|0
wav/saamgwokjinji/157/157_040.wav|噉又係喎。司馬炎個決心其實就唔係好大嘅，畀王渾噉樣一講呢就縮沙嘞。|0
wav/saamgwokjinji/157/157_041.wav|佢同意咗王渾嘅建議，下一道詔書，制止出兵。|0
wav/saamgwokjinji/157/157_042.wav|散咗朝，佢返到後宮就同秘書丞張華捉圍棋消遣。|0
wav/saamgwokjinji/157/157_043.wav|捉捉下，侍臣嚟稟奏話邊境有表章送到。|0
wav/saamgwokjinji/157/157_044.wav|司馬炎接過嚟一睇，乃係杜預呈送嚟嘅表章。|0
wav/saamgwokjinji/157/157_045.wav|大意呢就係講，從利害嚟比較啊，攻打吳國，有利佔十之八九。|0
wav/saamgwokjinji/157/157_046.wav|講到害處呢，最多不過係打佢唔落唔成功唧。|0
wav/saamgwokjinji/157/157_047.wav|自從秋天以來，我哋要討伐吳國嘅跡象已經好明顯嘞，孫皓唔會唔知道。|0
wav/saamgwokjinji/157/157_048.wav|而家我哋若果終止進攻計劃，孫皓就會趁呢個機會遷都去武昌，將江南各個城鎮修整得堅固完備，同時遷走啲居民。|0
wav/saamgwokjinji/157/157_049.wav|到時呀，城又難攻，田野上亦無可掠奪。|0
wav/saamgwokjinji/157/157_050.wav|故此到明年再去攻吳國，亦都太遲喇噉。|0
wav/saamgwokjinji/157/157_051.wav|司馬炎剛剛睇完表章，張華突然企起身，推開棋盤，嚴肅恭敬噉稟奏話：|0
wav/saamgwokjinji/157/157_052.wav|陛下英明，國富民強；|0
wav/saamgwokjinji/157/157_053.wav|吳主淫虐，民憂國弱。|0
wav/saamgwokjinji/157/157_054.wav|目前去討伐佢，唔使幾大嘅力量就可以成功。|0
wav/saamgwokjinji/157/157_055.wav|希望陛下唔好猶疑喇。|0
wav/saamgwokjinji/157/157_056.wav|係，愛卿嘅說話將利害道理講得好分明，朕仲有咩嘢猶疑呢？司馬炎呢次就真正下決心嘞。|0
wav/saamgwokjinji/157/157_057.wav|佢立即登殿臨朝，命令鎮南大將軍杜預做大都督，率領十萬兵馬，進攻江陵；|0
wav/saamgwokjinji/157/157_058.wav|鎮東大將軍琅琊王司馬伷，進攻塗中；|0
wav/saamgwokjinji/157/157_059.wav|安東大將軍王渾，進攻橫江；|0
wav/saamgwokjinji/157/157_060.wav|建威將軍王戎，進攻武昌；|0
wav/saamgwokjinji/157/157_061.wav|平南將軍胡奮，進攻夏口：|0
wav/saamgwokjinji/157/157_062.wav|各人帶兵五萬，全部聽從杜預指揮。|0
wav/saamgwokjinji/157/157_063.wav|又命令龍驤將軍王濬、廣武將軍唐彬，由長江向東順流而下，水陸兵馬二十幾萬，戰船幾萬隻。|0
wav/saamgwokjinji/157/157_064.wav|又命令冠軍將軍楊濟，去襄陽駐扎，節制各路人馬。|0
wav/saamgwokjinji/157/157_065.wav|而家講下東吳啊，吳主孫皓一聽到話晉軍大舉嚟進攻嘅消息，心驚膽震，就急急召丞相張悌、司徒何植、司空滕循噉幾個大臣嚟商量打退晉軍嘅辦法。|0
wav/saamgwokjinji/157/157_066.wav|丞相張悌建議任命車騎將軍伍延做都督，向江陵進兵，迎戰杜預。|0
wav/saamgwokjinji/157/157_067.wav|派驃騎將軍孫歆，帶兵去抵抗夏口等地嘅晉軍。|0
wav/saamgwokjinji/157/157_068.wav|同時啊，佢自願擔任軍師嘅職務，率領左將軍沈瑩、右將軍諸葛靚，帶十萬兵向牛渚進發，接應各路軍馬噉。|0
wav/saamgwokjinji/157/157_069.wav|孫皓聽晒佢，即時就叫張悌帶兵出發。|0
wav/saamgwokjinji/157/157_070.wav|孫皓返到後宮愁眉苦臉心神不安。|0
wav/saamgwokjinji/157/157_071.wav|佢最寵愛嗰個太監中常侍岑昏就問佢，哦主上為咩嘢事咁憂愁啊噉。|0
wav/saamgwokjinji/157/157_072.wav|孫皓話喇：而家晉兵大舉入侵，我哋各路都有兵馬去迎敵嘞。|0
wav/saamgwokjinji/157/157_073.wav|無奈王濬帶住幾萬兵坐住戰船順流而下，鋒芒甚銳啊。|0
wav/saamgwokjinji/157/157_074.wav|哎，朕故此憂心啫。|0
wav/saamgwokjinji/157/157_075.wav|岑昏話喇：主上使乜憂心吖，臣有一條妙計，可以使到王濬嘅戰船呀，變成粉末啊！|0
wav/saamgwokjinji/157/157_076.wav|哦？你有咩嘢妙計，快啲講出嚟，快啲講出嚟聽下。|0
wav/saamgwokjinji/157/157_077.wav|嗱，我哋江南出產好多鐵，就用啲鐵嚟打百幾條連環鐵索，整佢幾百丈長。|0
wav/saamgwokjinji/157/157_078.wav|每個鐵環要二三十斤重咁大嘅，喺沿江一帶最緊要嘅地方，用鐵索打橫噉攔住。|0
wav/saamgwokjinji/157/157_079.wav|然後，再造幾萬個大鐵錐，丈幾長一個，放喺水裏便。|0
wav/saamgwokjinji/157/157_080.wav|若果晉軍嘅船隻乘風嚟到，撞到鐵錐啊就穿底，佢仲點能夠渡江呢？|0
wav/saamgwokjinji/157/157_081.wav|吖好計啊！好計啊！|0
wav/saamgwokjinji/157/157_082.wav|孫皓噉就歡喜嘞，立即傳令集中啲工匠嚟江邊，日夜趕工，製造鐵索、鐵錐，做好之後呢就布置妥當。|0
wav/saamgwokjinji/157/157_083.wav|而家講晉軍都督杜預，佢就率領大軍向江陵進兵。|0
wav/saamgwokjinji/157/157_084.wav|佢首先命令一名牙將叫做周旨啊，帶住八百名水軍，坐小船偷渡長江，夜襲樂鄉。|0
wav/saamgwokjinji/157/157_085.wav|成功之後呢，就喺啲山林裏便，豎多啲旗幟，日頭就放炮擂鼓，夜晚就各處點火作為疑兵。|0
wav/saamgwokjinji/157/157_086.wav|周旨接受咗命令，就帶住一班人渡過長江埋伏喺巴山嚟。|0
wav/saamgwokjinji/157/157_087.wav|第日，杜預就率領大軍水陸並進。|0
wav/saamgwokjinji/157/157_088.wav|行到咁上下，前哨就嚟報告嘞：|0
wav/saamgwokjinji/157/157_089.wav|稟告都督，吳主派伍延出陸路，陸景出水路，孫歆做先鋒，兵分三路嚟迎戰啊。|0
wav/saamgwokjinji/157/157_090.wav|知道嘞，再探！|0
wav/saamgwokjinji/157/157_091.wav|得令！|0
wav/saamgwokjinji/157/157_092.wav|杜預繼續帶兵前進。|0
wav/saamgwokjinji/157/157_093.wav|冇幾耐，孫歆嘅戰船嚟到。|0
wav/saamgwokjinji/157/157_094.wav|兩軍剛剛一接戰，杜預就下令後退。|0
wav/saamgwokjinji/157/157_095.wav|孫歆立即帶兵上岸，一路咁追上去。|0
wav/saamgwokjinji/157/157_096.wav|追咗唔夠二十里，轟噉一聲炮響，四面八方晉軍龐大嘅軍隊包圍過嚟。|0
wav/saamgwokjinji/157/157_097.wav|哎呀！中計喇中計喇！吳兵就急急撤退。|0
wav/saamgwokjinji/157/157_098.wav|杜預趁勢掩殺，打死打傷吳兵不計其數嘞。|0
wav/saamgwokjinji/157/157_099.wav|孫歆逃跑嚟到城邊，誰知畀周旨嗰八百名兵士混雜埋喺一齊，就喺城上放起火嚟。|0
wav/saamgwokjinji/157/157_100.wav|嚇到孫歆大驚失色佢話：|0
wav/saamgwokjinji/157/157_101.wav|吓？唔通北便嘅晉軍，飛過嚟㗎？佢哋點過江㗎？|0
wav/saamgwokjinji/157/157_102.wav|佢急急想掉轉頭走，畀周旨大喝一聲就將佢斬於馬下。|0
wav/saamgwokjinji/157/157_103.wav|而家又講下嗰個陸景，佢帶住一支吳軍就坐船由水路嚟迎敵晉軍。|0
wav/saamgwokjinji/157/157_104.wav|佢喺船上遠遠望見長江南岸啊，一片大火含含聲燒起嚟。|0
wav/saamgwokjinji/157/157_105.wav|巴山上面有面大旗迎風飄揚，上面寫住，晉，鎮南大將軍杜預噉一行大字。|0
wav/saamgwokjinji/157/157_106.wav|咦呀弊咯！喇喇聲就上岸逃命。|0
wav/saamgwokjinji/157/157_107.wav|誰知走咗冇幾遠，就畀晉軍嘅將官張尚快馬追上去一刀就殺咗佢。|0
wav/saamgwokjinji/157/157_108.wav|噉啊仲剩返一個伍延嘞。|0
wav/saamgwokjinji/157/157_109.wav|伍延見各路軍隊都打敗嘞，就放棄江陵城逃跑，畀伏兵捉住，五花大綁押佢去見杜預。|0
wav/saamgwokjinji/157/157_110.wav|杜預話：呢啲人留嚟冇用喇，立即斬咗佢。|0
wav/saamgwokjinji/157/157_111.wav|就噉樣，江陵就畀晉軍佔領。|0
wav/saamgwokjinji/157/157_112.wav|跟住沅江、湘江一帶一直到廣州各個郡啊，守城嘅官吏望風歸降。|0
wav/saamgwokjinji/157/157_113.wav|杜預派個使者，揸住節去各地安撫，秋毫無犯，噉當然係深得人心嘞。|0
wav/saamgwokjinji/157/157_114.wav|跟住杜預進兵去攻打武昌，武昌亦投降，一時之間呢，杜預軍威大震啊。|0
wav/saamgwokjinji/157/157_115.wav|呢一日，杜預召集各路兵馬嘅指揮官嚟開軍事會議，商量去奪取吳國嘅京師建業。|0
wav/saamgwokjinji/157/157_116.wav|平南將軍胡奮就話嘞：|0
wav/saamgwokjinji/157/157_117.wav|敵人仲係好強大，一時之間，唔容易完全殲滅。|0
wav/saamgwokjinji/157/157_118.wav|而且，目前春水泛濫，難以久住，不如等出年春天，再嚟大舉進攻罷啦。|0
wav/saamgwokjinji/157/157_119.wav|杜預話嘞：古時候名將樂毅喺濟西一戰，就擊潰咗強大嘅齊國。|0
wav/saamgwokjinji/157/157_120.wav|而家，我軍兵威大震，就好似破竹之勢，破咗幾節之後，就會迎刃而解，再冇乜棘手㗎嘞。|0
wav/saamgwokjinji/157/157_121.wav|於是杜預決定啊，乘勝繼續進攻，發出檄文，通知各路兵馬一齊進兵，攻取建業。|0
wav/saamgwokjinji/157/157_122.wav|嗱各位，有一句成語叫做勢如破竹吖，就係噉嚟㗎嘞。|0
wav/saamgwokjinji/157/157_123.wav|而家講下晉國嘅另一路大軍，就係龍驤將軍王濬率領嘅水兵，佢哋順流而下。|0
wav/saamgwokjinji/157/157_124.wav|呢一日，前哨嚟報告話吳軍啊用鐵索，沿住大江打橫攔截，又喺水底安置啲鐵錐就防止戰船通過噉。|0
wav/saamgwokjinji/157/157_125.wav|王濬聽咗忍唔住笑起上嚟，噉都攔得住嘅咩？|0
wav/saamgwokjinji/157/157_126.wav|就下令做咗幾十排大木排。|0
wav/saamgwokjinji/157/157_127.wav|上便沊沊𡃈，都豎滿晒草人，啲草人就着住盔甲揸住兵器，噉啊順水放啲木排流落去。|0
wav/saamgwokjinji/157/157_128.wav|吳兵見到，唔知道係草人嚟噃，以為係晉軍水兵嚟到嘞，遠遠就望風而走。|0
wav/saamgwokjinji/157/157_129.wav|噉嗰啲安喺水底嘅鐵錐一㓤就㓤入木排，㓤到實，噉就畀啲木排拖走晒咯噃。|0
wav/saamgwokjinji/157/157_130.wav|好喇，王濬又吩咐喺木排上便啊扎起大火炬，成十幾丈長，十幾圍粗嘅。|0
wav/saamgwokjinji/157/157_131.wav|用啲麻油淋到佢淰，一碰到鐵索就點着火佢嚟燒。|0
wav/saamgwokjinji/157/157_132.wav|好快趣，就將啲鐵索燒斷晒。|0
wav/saamgwokjinji/157/157_133.wav|於是兩路人馬由長江直落，所到之處着着勝利。|0
wav/saamgwokjinji/157/157_134.wav|而家講返東吳丞相張悌，佢命令左將軍沈瑩、右將軍諸葛靚去迎擊晉軍。|0
wav/saamgwokjinji/157/157_135.wav|沈瑩就同諸葛靚商量話嘞：|0
wav/saamgwokjinji/157/157_136.wav|我哋喺上流嘅各路軍隊都係冇防備嘅，我諗，晉軍必定會嚟到呢處嘅。|0
wav/saamgwokjinji/157/157_137.wav|我哋應該全力迎擊，若果好彩打贏，江南自然平安。|0
wav/saamgwokjinji/157/157_138.wav|至於渡江作戰，不幸一打敗呀就不堪設想㗎喇。|0
wav/saamgwokjinji/157/157_139.wav|諸葛靚就話喇：係啊，沈將軍講得啱。|0
wav/saamgwokjinji/157/157_140.wav|話口未完，啲人報告話晉兵順流而下勢不可當啊噉。|0
wav/saamgwokjinji/157/157_141.wav|兩個人大吃一驚，慌忙去見張悌。|0
wav/saamgwokjinji/157/157_142.wav|諸葛靚對張悌話喇：東吳危險喇，不如遁走罷啦。|0
wav/saamgwokjinji/157/157_143.wav|張悌一傷心，不禁流起眼淚啊佢話：|0
wav/saamgwokjinji/157/157_144.wav|吳國就快要滅亡咯，呢層係盡人皆知。|0
wav/saamgwokjinji/157/157_145.wav|不過，若果而家君臣都全部投降，冇一個人死於國難，就實在太恥辱喇。|0
wav/saamgwokjinji/157/157_146.wav|諸葛靚陪張悌流咗幾滴眼淚，一個人就逃走咗咯。|0
wav/saamgwokjinji/157/157_147.wav|張悌同沈瑩不顧一切，指揮人馬同晉軍交戰。|0
wav/saamgwokjinji/157/157_148.wav|晉軍就包圍住佢哋，周旨當先衝殺。|0
wav/saamgwokjinji/157/157_149.wav|張悌就拼命噉搏鬥，終於死喺亂軍之中。|0
wav/saamgwokjinji/157/157_150.wav|而沈瑩呢，就畀周旨殺死咗。|0
wav/saamgwokjinji/157/157_151.wav|吳兵冇咗指揮官嘞，就好似山崩噉㗾㗾聲散晒逃命咯。|0
wav/saamgwokjinji/157/157_152.wav|而家講下王濬率領嘅大軍，佢佔領咗牛渚，深入吳國國土。|0
wav/saamgwokjinji/157/157_153.wav|王濬就派人去京師報捷，司馬炎接到捷報就滿懷高興啊。|0
wav/saamgwokjinji/157/157_154.wav|但係賈充就稟奏話喇：|0
wav/saamgwokjinji/157/157_155.wav|我軍喺外便作戰勞累咗好耐喇，佢哋不服水土，必定會病嘅。|0
wav/saamgwokjinji/157/157_156.wav|陛下應該下令召軍隊班師回朝，以後再作打算啦。|0
wav/saamgwokjinji/157/157_157.wav|秘書丞張華就反對賈充嘅意見，佢話：|0
wav/saamgwokjinji/157/157_158.wav|而家我軍已經深入敵巢，吳國啲人嚇到心驚膽裂。|0
wav/saamgwokjinji/157/157_159.wav|不出一個月，必定可以捉到孫皓㗎嘞。|0
wav/saamgwokjinji/157/157_160.wav|若果隨隨便便就召軍隊返嚟，噉就會前功盡廢，太可惜嘞。|0
wav/saamgwokjinji/157/157_161.wav|司馬炎都未及開聲唧，賈充就鬧張華喇：|0
wav/saamgwokjinji/157/157_162.wav|哼！你都不識天時地利，為咗自己想撈啲功勞，就不惜使到士卒疲勞困頓。|0
wav/saamgwokjinji/157/157_163.wav|就算係殺咗你啊，都不足以向天下謝罪啊！|0
wav/saamgwokjinji/157/157_164.wav|司馬炎話喇：呢個係朕嘅意思，張華不過係講咗朕要講嘅說話啫，不必爭論嘞。|0
wav/saamgwokjinji/157/157_165.wav|正喺呢個時候，杜預派人十萬火急送表章到。|0
wav/saamgwokjinji/157/157_166.wav|表章裏便啊，亦係講應該急速進兵。|0
wav/saamgwokjinji/157/157_167.wav|司馬炎睇完表章，就唔再猶豫喇，立即下令各路晉軍，繼續向前推進。|0
wav/saamgwokjinji/157/157_168.wav|噉王濬佢哋奉咗司馬炎嘅命令，以雷霆萬鈞之勢就水陸並進。|0
wav/saamgwokjinji/157/157_169.wav|吳兵見到晉軍嘅戰旗呀就投降喇，真係兵敗如山倒啊。|0
wav/saamgwokjinji/157/157_170.wav|孫皓聽到呢啲消息，慌到佢面青面白。|0
wav/saamgwokjinji/157/157_171.wav|嗰班大臣就問佢嘞：|0
wav/saamgwokjinji/157/157_172.wav|陛下，晉兵越嚟越近喇，江南嘅軍民打都唔打就投降喇，噉點好啊陛下？|0
wav/saamgwokjinji/157/157_173.wav|孫皓問返轉頭：啲人，點解唔願打呢？|0
wav/saamgwokjinji/157/157_174.wav|陛下，造成今日嘅大禍，都係岑昏嘅罪過，請陛下殺咗佢啦！|0
wav/saamgwokjinji/157/157_175.wav|臣等就出城，同晉兵決一死戰。|0
wav/saamgwokjinji/157/157_176.wav|唉，諒佢一個太監，又有咩嘢能力誤國呢？|0
wav/saamgwokjinji/157/157_177.wav|陛下，唔通你唔見蜀國嗰個黃皓咩？|0
wav/saamgwokjinji/157/157_178.wav|誒嗰班大臣都唔等孫皓出聲啊，一齊湧入去皇宮，捉住岑昏攞刀嚟逐窟逐窟嚟割佢，就噉夾生嚟食佢嘅肉啊。|0
wav/saamgwokjinji/157/157_179.wav|好喇，殺咗個奸鬼太監喇，陶濬就稟奏話嘞：|0
wav/saamgwokjinji/157/157_180.wav|臣所統領嘅戰船都係細隻嘅，請陛下撥二萬兵，坐住大戰船去同晉軍交戰，就完全能夠戰勝佢哋嘅。|0
wav/saamgwokjinji/157/157_181.wav|孫皓同意，就將所有嘅御林軍撥畀陶濬指揮，去上游迎敵。|0
wav/saamgwokjinji/157/157_182.wav|前將軍張象，就率領水軍沿住長江迎敵。|0
wav/saamgwokjinji/157/157_183.wav|當佢兩個帶住船隊，正話想開船起行嘅時候，忽然間呼呼聲翻起大西北風，吳兵嘅旗幟啊豎都豎唔起，湴倒晒喺船上嚟。|0
wav/saamgwokjinji/157/157_184.wav|啲兵卒見到咁大風都唔肯落船噃，四散趯走晒添。|0
wav/saamgwokjinji/157/157_185.wav|只係張象部下一小部分軍隊啊，仲留低冇逳，就喺處等住敵軍嚟。|0
wav/saamgwokjinji/157/157_186.wav|而家講下晉軍大將王濬啊，佢率領船隊，揚帆前進。|0
wav/saamgwokjinji/157/157_187.wav|過咗三山就遇着大風，船公就稟告話：|0
wav/saamgwokjinji/157/157_188.wav|風浪太大，船唔能夠行㗎喇，等啲風細啲再行啦。|0
wav/saamgwokjinji/157/157_189.wav|王濬就可惱喇，佢掹出把劍嚟喝個船公話：|0
wav/saamgwokjinji/157/157_190.wav|你！我正係要佔領石頭城，你點解話要停船啊，行！|0
wav/saamgwokjinji/157/157_191.wav|於是王濬下令，擂響戰鼓快速前進。|0
wav/saamgwokjinji/157/157_192.wav|張象唔係帶住一小部分軍隊喺處等敵人嚟嘅？|0
wav/saamgwokjinji/157/157_193.wav|你哋估佢等敵人嚟打過呀？唔係啊，等敵人嚟到就投降咋。|0
wav/saamgwokjinji/157/157_194.wav|佢投降王濬，王濬對佢話喇：|0
wav/saamgwokjinji/157/157_195.wav|你若果係真投降，就喺前便打頭陣立功啦。|0
wav/saamgwokjinji/157/157_196.wav|於是張象返落自己嘅戰船，帶頭嚟到石頭城下，叫開城門迎接晉軍入城。|0
wav/saamgwokjinji/157/157_197.wav|孫皓聽聞晉軍已經入城嘞，佢想鋸頸自刎噃。|0
wav/saamgwokjinji/157/157_198.wav|有兩個大臣就勸佢話：陛下，點解唔學下安樂公劉禪吖？唔好自刎啊。|0
wav/saamgwokjinji/157/157_199.wav|孫皓一諗誒又係，就學似當日劉禪噉，亦都面縛輿櫬，率領全體文武官員，去到王濬嘅軍隊嗰度請求投降。|0
wav/saamgwokjinji/157/157_200.wav|王濬就解開佢嘅繩，燒咗埲棺材，按照王禮嚟款待佢，接受佢嘅投降。|0
wav/saamgwokjinji/157/157_201.wav|噉於是東吳四州，四十三郡，三百一十三縣，戶口五十二萬三千，官吏三萬二千，兵二十三萬，男女老幼二百三十萬，米谷，二百八十萬斛，船隻五千餘艘，後宮妃嬪宮娥太監五千幾人，冚𠾴唥歸晒晉國。|0
wav/saamgwokjinji/157/157_202.wav|冇幾耐之後，王濬班師回朝，就帶埋吳主孫皓到洛陽朝見皇帝。|0
wav/saamgwokjinji/157/157_203.wav|孫皓行上金殿，對晉主司馬炎稽首行禮。|0
wav/saamgwokjinji/157/157_204.wav|即係跪低叩頭啊，用個額頭碰到地下。|0
wav/saamgwokjinji/157/157_205.wav|司馬炎賜佢坐落，司馬炎話嘞：|0
wav/saamgwokjinji/157/157_206.wav|朕設呢個座位等住你嚟坐好耐㗎喇。|0
wav/saamgwokjinji/157/157_207.wav|孫皓此人亦夠撲啊，佢回答話：|0
wav/saamgwokjinji/157/157_208.wav|臣喺南方，亦設咗噉嘅座位等陛下呢。|0
wav/saamgwokjinji/157/157_209.wav|吓？哈哈哈哈哈哈哈哈哈，司馬炎不禁哈哈大笑。|0
wav/saamgwokjinji/157/157_210.wav|賈充就問孫皓話嘞：|0
wav/saamgwokjinji/157/157_211.wav|聽講你喺南方經常挖人嘅眼核，剝人嘅面皮嘅，呢啲係乜嘢刑啊？|0
wav/saamgwokjinji/157/157_212.wav|孫皓話嘞：為人臣子殺害君王，與及奸邪不忠嘅人，都要受呢啲刑罰。|0
wav/saamgwokjinji/157/157_213.wav|賈充聽咗當堂面都紅晒冇聲出啊。|0
wav/saamgwokjinji/157/157_214.wav|事關當日，係佢帶劍逼魏主退位。|0
wav/saamgwokjinji/157/157_215.wav|孫皓個說話啊，直情係針對佢嚟講，冇晒味道喇佢。|0
wav/saamgwokjinji/157/157_216.wav|跟住司馬炎就封孫皓做歸命侯，佢嘅子孫，封做中郎。|0
wav/saamgwokjinji/157/157_217.wav|跟隨佢投降嘅重要大臣啊都封列侯。|0
wav/saamgwokjinji/157/157_218.wav|吳國嘅丞相張悌陣亡，封贈佢嘅子孫。|0
wav/saamgwokjinji/157/157_219.wav|至於晉國方面，封王濬做輔國大將軍。|0
wav/saamgwokjinji/157/157_220.wav|其餘嘅文武官員就各加封賞。|0
wav/saamgwokjinji/157/157_221.wav|從此之後啊，三國就歸於晉帝司馬炎，成為一統之基業。|0
wav/saamgwokjinji/157/157_222.wav|之所謂天下大勢就合久必分，分久必合喇。|0
wav/saamgwokjinji/157/157_223.wav|正是紛紛世事無窮盡，天數茫茫不可逃。鼎足三分已成夢，後人憑弔空牢騷。|0
wav/seoiwuzyun/089/089_001.wav|呢一日，關勝又試帶兵嚟到嘍打喇。|0
wav/seoiwuzyun/089/089_002.wav|單廷珪就搶先出馬，率領住五百黑甲軍，飛奔出城迎敵。|0
wav/seoiwuzyun/089/089_003.wav|一見到關勝就放聲大罵：哼，你個辱國敗將，仲唔下馬受死！|0
wav/seoiwuzyun/089/089_004.wav|關勝聽咗亦唔答話，舞刀拍馬就迎上去就打喇。|0
wav/seoiwuzyun/089/089_005.wav|兩個鬥咗上下五十個回合啦，關勝勒轉馬頭慌忙就走噃，單廷珪啪啪聲拍下隻馬，即刻跟住趕過去。|0
wav/seoiwuzyun/089/089_006.wav|大約追咗十幾里，關勝擰轉頭喝佢話：你呢個傢伙唔落馬受降更待何時！|0
wav/seoiwuzyun/089/089_007.wav|單廷珪挺槍啊直取關勝嘅後心。|0
wav/seoiwuzyun/089/089_008.wav|嘿，關勝啊使出神威，拖起刀背，一拍喝一聲話：落去！|0
wav/seoiwuzyun/089/089_009.wav|單廷珪呀應聲落馬。|0
wav/seoiwuzyun/089/089_010.wav|關勝即刻跳落馬下，上前扶起佢話：哎呀，將軍恕罪啊。|0
wav/seoiwuzyun/089/089_011.wav|單廷珪見到噉樣，唉你話關勝噉樣對自己仲有咩説話好講吖，就唯有投降係啦。|0
wav/seoiwuzyun/089/089_012.wav|關勝話喇：關某喺宋公明大哥面前，多次保舉你。|0
wav/seoiwuzyun/089/089_013.wav|呢次特意嚟招請兩位將軍，同聚大義啊。|0
wav/seoiwuzyun/089/089_014.wav|單廷珪就回答話喇：小人願施犬馬之力，共同替天行道啊。|0
wav/seoiwuzyun/089/089_015.wav|兩個人講完，上返馬一拍行返去。|0
wav/seoiwuzyun/089/089_016.wav|呢個時候，林沖嚟到接應喇，咦？乜見到兩個人一拍騎馬行返嚟嘅就問點解啊噉。|0
wav/seoiwuzyun/089/089_017.wav|關勝呢個人好識做，佢唔講輸贏噃，佢只係話：|0
wav/seoiwuzyun/089/089_018.wav|先頭我哋去到靜僻嘅地方，暢聚舊情，招請歸降啊。|0
wav/seoiwuzyun/089/089_019.wav|林沖佢哋聽咗非常之歡喜。|0
wav/seoiwuzyun/089/089_020.wav|噉單廷珪又返到陣前大叫一聲，嗰五百黑甲軍，㗾噉一齊過嚟。|0
wav/seoiwuzyun/089/089_021.wav|噉其餘嘅人馬就趯返入城就報告畀太守知。|0
wav/seoiwuzyun/089/089_022.wav|魏定國聽到呢個消息，非常之嬲啦，第日佢帶齊軍馬出城交戰。|0
wav/seoiwuzyun/089/089_023.wav|單廷珪同埋關勝、林沖，一直嚟到陣前。|0
wav/seoiwuzyun/089/089_024.wav|只見門旗開處啊，神火將軍魏定國出馬，佢見到單廷珪歸順咗關勝，就鬧佢話喇：|0
wav/seoiwuzyun/089/089_025.wav|哼，忘恩背主，負義匹夫！|0
wav/seoiwuzyun/089/089_026.wav|關勝亦好嬲，拍馬上前迎敵。|0
wav/seoiwuzyun/089/089_027.wav|噉兩馬相交大刀並舉乒乒乓乓，鬥咗唔到十個回合，魏定國勒轉馬頭向住本陣就走。|0
wav/seoiwuzyun/089/089_028.wav|關勝啱啱想去追，單廷珪喺後便大聲嗌話將軍你唔好去追啊！|0
wav/seoiwuzyun/089/089_029.wav|關勝就連忙勒住戰馬啦。|0
wav/seoiwuzyun/089/089_030.wav|哈哈，話猶未了啊，喺凌州陣內，已經飛出五百火兵，身穿紅衣手執火器，前後擁出五十架火車。|0
wav/seoiwuzyun/089/089_031.wav|喂咪住，咩嘢火車啊？唔係而家嗰啲火車啊，係放火嘅車啊。|0
wav/seoiwuzyun/089/089_032.wav|車上便呀，裝滿晒柴草等等引火嘅嘢。|0
wav/seoiwuzyun/089/089_033.wav|嗰啲兵卒嘅背上，人人都孭住一個鐵葫蘆嘅，裏便就裝住硫磺啊硝石啊五色煙藥啊等等一齊點着，飛搶出嚟。|0
wav/seoiwuzyun/089/089_034.wav|嘩真係人近人倒就馬過馬傷。|0
wav/seoiwuzyun/089/089_035.wav|關勝啲軍兵啊四散奔走退咗四十幾里先至扎得返住。|0
wav/seoiwuzyun/089/089_036.wav|魏定國啊收轉兵馬回城喇。|0
wav/seoiwuzyun/089/089_037.wav|誒，見到城內含含聲火起喎點解呢？|0
wav/seoiwuzyun/089/089_038.wav|原來係黑旋風李逵就同埋焦挺、鮑旭，帶領住枯樹山嘅人馬抄咗佢後路。|0
wav/seoiwuzyun/089/089_039.wav|喺凌州背後啊打開咗北門，殺咗入城裏便就放起火嚟，劫咗倉庫錢糧咯。|0
wav/seoiwuzyun/089/089_040.wav|魏定國知道就唔敢入城，喇喇聲就回兵啦。|0
wav/seoiwuzyun/089/089_041.wav|點知又畀關勝喺後便及住，趕上嚟追殺，搞到佢首尾不能相顧。|0
wav/seoiwuzyun/089/089_042.wav|噉佢見到凌州已經失嘞，魏定國啊只有退走啦，就趯到去中陵縣駐扎。|0
wav/seoiwuzyun/089/089_043.wav|關勝即刻率領人馬，將中陵縣縣城四周圍圍住，跟住就命令幾個將領啊帶兵去攻打。|0
wav/seoiwuzyun/089/089_044.wav|之魏定國呢就緊閉城門唔出嚟應戰。|0
wav/seoiwuzyun/089/089_045.wav|單廷珪就對關勝、林沖佢哋話喇，佢話：魏定國係一個一勇之夫，我哋攻擊得緊佢就寧肯死都唔肯受凌辱嘅。|0
wav/seoiwuzyun/089/089_046.wav|小弟願意入去縣城，不避刀斧，好好地同佢講，勸佢嚟歸降就免動干戈啦。|0
wav/seoiwuzyun/089/089_047.wav|關勝聽佢噉講就好歡喜，同意佢去。|0
wav/seoiwuzyun/089/089_048.wav|於是單廷珪就單人匹馬入咗去。|0
wav/seoiwuzyun/089/089_049.wav|魏定國就得到報告，就出嚟相見喇。|0
wav/seoiwuzyun/089/089_050.wav|單廷珪就勸佢話：|0
wav/seoiwuzyun/089/089_051.wav|而家，朝廷不明，天下大亂，天子昏昧，奸臣弄權，我哋不如歸順宋公明，暫時喺水泊棲身。|0
wav/seoiwuzyun/089/089_052.wav|以後奸臣退位，到其時呀我哋去邪歸正都未遲吖嘛。|0
wav/seoiwuzyun/089/089_053.wav|魏定國聽咗就吟沉咗好耐佢話：|0
wav/seoiwuzyun/089/089_054.wav|嗯，如果要我歸順啊，除非係關勝親自嚟請啦噉我就投降。|0
wav/seoiwuzyun/089/089_055.wav|佢如果唔嚟我就寧死不辱。|0
wav/seoiwuzyun/089/089_056.wav|好，小弟將你嘅意思講畀關將軍聽。|0
wav/seoiwuzyun/089/089_057.wav|單廷珪就即刻騎馬返去就報畀關勝知。|0
wav/seoiwuzyun/089/089_058.wav|關勝聽佢噉講就話：得，去啦。|0
wav/seoiwuzyun/089/089_059.wav|即刻就要同單廷珪匹馬單刀去噃。|0
wav/seoiwuzyun/089/089_060.wav|林沖就勸佢話：兄長啊，人心難測啊要三思而行至好噃。|0
wav/seoiwuzyun/089/089_061.wav|大丈夫做事何必疑惑，唔緊要嘅。|0
wav/seoiwuzyun/089/089_062.wav|噉關勝同單廷珪就一直入到去縣衙門。|0
wav/seoiwuzyun/089/089_063.wav|魏定國迎接咗佢哋非常之歡喜，願意投降，就擺酒款待，同聚舊情喇。|0
wav/seoiwuzyun/089/089_064.wav|當日，魏定國帶領五百火兵，嚟到關勝嘅營寨，同林沖、楊志同埋各位頭領見面之後呢，就收兵一齊返去梁山泊喇。|0
wav/seoiwuzyun/089/089_065.wav|呢個時候，宋江又派戴宗啊趕到嚟對李逵話喇：|0
wav/seoiwuzyun/089/089_066.wav|就係因為你偷走落山，搞到眾位兄弟呀追你行咗好多路啊。|0
wav/seoiwuzyun/089/089_067.wav|呢，而家時遷、樂和、李雲、王定六四個，已經返咗山喇。|0
wav/seoiwuzyun/089/089_068.wav|我而家返去報畀大哥知喇免到佢掛念啊。|0
wav/seoiwuzyun/089/089_069.wav|戴宗噉就返去先，呢啲就唔講佢。|0
wav/seoiwuzyun/089/089_070.wav|而家就係講下關勝佢哋嘅人馬，返到去金沙灘邊，水軍嘅頭領就撐船接應就陸續過渡啦。|0
wav/seoiwuzyun/089/089_071.wav|哈，只見有個人，氣急敗壞噉趯過嚟，大家一睇下，原來係金毛犬段景住。|0
wav/seoiwuzyun/089/089_072.wav|林沖就問佢啦：嗯？你同楊林、石勇去北地買馬，點解慌慌張張咁狼狽噉趯返嚟啊？|0
wav/seoiwuzyun/089/089_073.wav|段景住就話喇：唉，講出嚟呀，真係激死人喇。|0
wav/seoiwuzyun/089/089_074.wav|唉，我同楊林、石勇，去北地買馬吖嘛，選咗啲身架好、有筋力、好毛色嘅駿馬就買咗二百幾匹。|0
wav/seoiwuzyun/089/089_075.wav|返到嚟青州地面啦，嘿，點知撞正一班賊佬。|0
wav/seoiwuzyun/089/089_076.wav|做頭嗰個叫做險道神郁保四，佢帶住二百幾人，冚𠾴唥將啲馬搶走晒噃，送咗去曾頭市。|0
wav/seoiwuzyun/089/089_077.wav|石勇、楊林仲唔知去向添。|0
wav/seoiwuzyun/089/089_078.wav|小弟就搏命走先走返出嚟，唉。|0
wav/seoiwuzyun/089/089_079.wav|關勝聽佢噉講，就叫佢返去山寨見過宋公明大哥，然後再作商量啦噉。|0
wav/seoiwuzyun/089/089_080.wav|噉大家過咗渡喇，上到嚟忠義堂上見咗宋江。|0
wav/seoiwuzyun/089/089_081.wav|關勝就介紹單廷珪、魏定國，同各位大小頭領見過面。|0
wav/seoiwuzyun/089/089_082.wav|李逵呢，就將落山殺咗韓伯龍，遇見焦挺、鮑旭，一齊去打破凌州嘅事講咗一次。|0
wav/seoiwuzyun/089/089_083.wav|宋江聽完，見到呢次又添加四位好漢，正話喺度歡喜。|0
wav/seoiwuzyun/089/089_084.wav|好喇，就輪到段景住講啲馬匹畀人搶咗個事咯噃。|0
wav/seoiwuzyun/089/089_085.wav|宋江聽咗呀可惱啦：|0
wav/seoiwuzyun/089/089_086.wav|哼！前次已經搶咗我嘅好馬，而家又試咁豈有此理？|0
wav/seoiwuzyun/089/089_087.wav|唉，晁天王嘅冤仇未曾報得，日夜都唔安樂啊，如果唔去報呢個仇，盞畀人恥笑啦。|0
wav/seoiwuzyun/089/089_088.wav|吳用就話喇：而家正係春暖，係打仗個好時候。|0
wav/seoiwuzyun/089/089_089.wav|前次進兵係失咗地利吖，而家，必定用智取至得。|0
wav/seoiwuzyun/089/089_090.wav|宋江話：此仇此恨深入骨髓，唔報到仇我誓不還山！|0
wav/seoiwuzyun/089/089_091.wav|吳用又話喇：時遷呢，就會飛檐走壁嘅，而家派佢去探聽下消息先，等佢返嚟再作商量啦。|0
wav/seoiwuzyun/089/089_092.wav|於是時遷得咗命令就去咗。|0
wav/seoiwuzyun/089/089_093.wav|過咗兩三日，只見楊林、石勇啊逃走返嚟山寨。|0
wav/seoiwuzyun/089/089_094.wav|佢哋話曾頭市史文恭啊口出大言，要同梁山泊勢不兩立噉話。|0
wav/seoiwuzyun/089/089_095.wav|嘩嬲到宋江啊，即刻就要起兵。|0
wav/seoiwuzyun/089/089_096.wav|吳用就話喇：等時遷返嚟報告咗情況再去都未遲吖。|0
wav/seoiwuzyun/089/089_097.wav|但係宋江怒氣填胸，硬係要報仇啊，一陣都忍耐唔住。|0
wav/seoiwuzyun/089/089_098.wav|跟住又派戴宗飛速去打聽，等住佢嚟回報噉。|0
wav/seoiwuzyun/089/089_099.wav|過咗幾日，戴宗返嚟先噃。|0
wav/seoiwuzyun/089/089_100.wav|梗係啦，神行太保行得快吖嘛。|0
wav/seoiwuzyun/089/089_101.wav|佢話：大哥，曾頭市要同凌州報仇，準備出兵，而家係曾頭市口，扎落咗營寨；|0
wav/seoiwuzyun/089/089_102.wav|又將法華寺呢，做咗中軍帳，几百里就插滿晒旗幟，但係就唔知邊條路入得去啫。|0
wav/seoiwuzyun/089/089_103.wav|到咗第日，時遷就返嚟報告喇，佢話：|0
wav/seoiwuzyun/089/089_104.wav|大哥，軍師，小弟呢一次啊，一直到咗曾頭市裏便，摸清佢個底喇，佢哋扎落五個營寨。|0
wav/seoiwuzyun/089/089_105.wav|曾頭市前面呢，有二千幾人守住村口。|0
wav/seoiwuzyun/089/089_106.wav|總寨裏便，係教頭史文恭執掌；|0
wav/seoiwuzyun/089/089_107.wav|北寨，係大仔曾塗同副教頭蘇定；|0
wav/seoiwuzyun/089/089_108.wav|南寨係二仔曾密；|0
wav/seoiwuzyun/089/089_109.wav|西寨係三仔曾索；|0
wav/seoiwuzyun/089/089_110.wav|東寨呢，係四仔曾魁；|0
wav/seoiwuzyun/089/089_111.wav|中寨，係五仔曾升，同埋佢個老豆曾弄把守。|0
wav/seoiwuzyun/089/089_112.wav|誒，嗰個青州郁保四啊，嘩，身高一丈，腰闊數圍，綽號險道神，佢就將搶咗我哋嗰啲馬匹呢，都養住喺法華寺裏便嚟。|0
wav/seoiwuzyun/089/089_113.wav|吳用聽完，就召集齊所有嘅頭領一齊商量喇佢話：|0
wav/seoiwuzyun/089/089_114.wav|既然，佢設五個營寨喇，噉我哋呢，就調五支兵馬，分成五路去打佢五個營寨。|0
wav/seoiwuzyun/089/089_115.wav|盧俊義呢個時候就起身話：|0
wav/seoiwuzyun/089/089_116.wav|盧某自從得到各位救咗命上山，未能夠為山寨效力，呢次，願意拼命向前，就未知尊意如何呢？|0
wav/seoiwuzyun/089/089_117.wav|宋江非常之歡喜噃佢話喇：哈，員外如果肯落山，就請你做前部先鋒啦。|0
wav/seoiwuzyun/089/089_118.wav|吳用聽咗即刻就勸咗話：誒唔得唔得。|0
wav/seoiwuzyun/089/089_119.wav|員外初到山寨未經戰陣，加以山嶺又崎嶇，騎馬好唔便㗎，所以做前部先鋒就唔合適嘅。|0
wav/seoiwuzyun/089/089_120.wav|仲係請員外帶一支人馬，去平地嗰處埋伏，聽見中軍炮響就嚟接應啦。|0
wav/seoiwuzyun/089/089_121.wav|吳用個心係噉諗，佢就係怕盧俊義捉到史文恭嘅時候呢，噉宋江啊不負晁蓋遺言讓位畀佢，嘿噉唔係唔妥，所以呢，就唔肯畀佢做前部先鋒。|0
wav/seoiwuzyun/089/089_122.wav|而宋江嘅意思呢，佢就係想盧俊義立功，就趁呢個機會啊，讓佢做山寨之主。|0
wav/seoiwuzyun/089/089_123.wav|吳用唔肯喇，佢係軍師嚟噃，有調動人馬嘅權力㗎，所以仲係決定盧員外呢帶埋燕青，率領五百步軍去平地嘅小路聽候命令。|0
wav/seoiwuzyun/089/089_124.wav|然後，佢再調五路兵馬：|0
wav/seoiwuzyun/089/089_125.wav|曾頭市正南大寨，就派馬軍頭領霹靂火秦明、小李廣花榮，副將馬麟、鄧飛，就帶兵三千去攻打；|0
wav/seoiwuzyun/089/089_126.wav|曾頭市正東大寨，就派步軍頭領花和尚魯智深、行者武松，副將孔明、孔亮，帶兵三千去攻打；|0
wav/seoiwuzyun/089/089_127.wav|曾頭市嘅正北大寨啊，派馬軍頭領青面獸楊志、九紋龍史進，副將楊春、陳達，帶兵三千去攻打；|0
wav/seoiwuzyun/089/089_128.wav|曾頭市正西大寨，派步軍頭領，美髯公朱仝、插翅虎雷橫，副將鄒淵、鄒潤，領軍三千去攻打；|0
wav/seoiwuzyun/089/089_129.wav|曾頭市正中嘅總寨呢，就由都頭領宋公明，軍師吳用、公孫勝，隨行副將呂方、郭盛、解珍、解寶、戴宗、時遷，帶軍五千去攻打；|0
wav/seoiwuzyun/089/089_130.wav|噉押後步軍頭領就黑旋風李逵、混世魔王樊瑞，副將項充、李袞，帶領馬步軍兵五千。|0
wav/seoiwuzyun/089/089_131.wav|噉其餘嘅頭領就各各守衞山寨唔逳喇。|0
wav/seoiwuzyun/089/089_132.wav|噉宋江啊率領五路兵馬，大舉進攻呢點唔講佢住。|0
wav/seoiwuzyun/089/089_133.wav|而家先講下曾頭市嘅偵察人員啊，佢探知咗軍情就去報告咯噃。|0
wav/seoiwuzyun/089/089_134.wav|曾長官聽咗，就請教頭史文恭同蘇定，嚟商量軍情重事喇。|0
wav/seoiwuzyun/089/089_135.wav|史文恭話：梁山泊啲人馬嚟嘅時候，我哋要用多一啲陷坑，噉先至捉得佢強兵猛將㗎。|0
wav/seoiwuzyun/089/089_136.wav|捉呢一班草寇呀，呢條計係上策嚟啊。|0
wav/seoiwuzyun/089/089_137.wav|冇錯，冇錯。|0
wav/seoiwuzyun/089/089_138.wav|曾長官就派一大班莊客，帶住鋤頭鐵鏟，去村口又掘咗幾十笪陷坑，上便呢用啲浮泥冚返好。|0
wav/seoiwuzyun/089/089_139.wav|四周圍就埋伏好兵卒，就喺度等梁山泊嘅人馬嚟。|0
wav/seoiwuzyun/089/089_140.wav|又喺曾頭市嘅北路，亦都掘咗十幾個陷坑。|0
wav/seoiwuzyun/089/089_141.wav|但係呢，當宋江兵馬起行嘅時候啊，哈哈，吳用啊諗得周到喇，佢又試派時遷去打聽過。|0
wav/seoiwuzyun/089/089_142.wav|過咗幾日喇，時遷返嚟報告喇，佢話：|0
wav/seoiwuzyun/089/089_143.wav|曾頭市嘅寨南寨北呀，冚𠾴唥都掘晒陷坑啊不計其數咁多啊，就係等我哋人馬去啊。|0
wav/seoiwuzyun/089/089_144.wav|吳用聽講就笑起上嚟話：哈哈哈哈哈，不足為奇。|0
wav/seoiwuzyun/089/089_145.wav|於是就帶兵前進，嚟到曾頭市嘅附近。|0
wav/seoiwuzyun/089/089_146.wav|呢個時候，係中午時分，前隊望見一騎馬嚟喇。|0
wav/seoiwuzyun/089/089_147.wav|嗰只馬，頸帶銅鈴，條尾呢綁住雉雞尾；|0
wav/seoiwuzyun/089/089_148.wav|馬上有個人，青巾白袍，手執短槍。|0
wav/seoiwuzyun/089/089_149.wav|前隊望見就想去追趕佢，吳用叫佢哋唔好追。|0
wav/seoiwuzyun/089/089_150.wav|叫啲人馬就喺處扎寨，四面都掘咗壕塹，安咗鐵蒺藜。|0
wav/seoiwuzyun/089/089_151.wav|並且傳令落去，叫五路嘅大軍，各自分頭扎寨，同樣要掘下壕塹，安放鐵蒺藜。|0
wav/seoiwuzyun/089/089_152.wav|一住落，轉眼又過咗三日，曾頭市唔出嚟交戰。|0
wav/seoiwuzyun/089/089_153.wav|吳用再派時遷扮做個兵卒仔，去曾頭市嘅營寨裏便探聽下佢唔出兵究竟係咩嘢意思。|0
wav/seoiwuzyun/089/089_154.wav|同時呢，要佢探明所有個陷坑嘅位置，距離營寨嘅路程遠近，總共有幾多處等等等等。|0
wav/seoiwuzyun/089/089_155.wav|時遷去咗一日，摸清楚晒，暗中做落晒記號就返嚟報告畀軍師聽。|0
wav/seoiwuzyun/089/089_156.wav|第日，吳用落命令喇：|0
wav/seoiwuzyun/089/089_157.wav|佢命令前隊步軍，分成兩隊，人人都帶住鋤頭去；|0
wav/seoiwuzyun/089/089_158.wav|又將百幾架糧車，裝滿晒柴草，喺中軍隱蔽住。|0
wav/seoiwuzyun/089/089_159.wav|當晚，就傳令畀各個寨嘅頭領，喺聽日巳時啊，東西兩路步軍就先去進攻。|0
wav/seoiwuzyun/089/089_160.wav|再命令攻打曾頭市北寨嘅楊志同史進，將馬軍一字噉擺開。|0
wav/seoiwuzyun/089/089_161.wav|如果佢嗰便擂鼓搖旗虛張聲勢呢，就千祈唔好進攻。|0
wav/seoiwuzyun/089/089_162.wav|噉梁山泊呢便就已經佈置好晒。|0
wav/seoiwuzyun/089/089_163.wav|曾頭市呢便呢，史文恭一味堅守營寨，佢就係想引宋江帶兵嚟進攻，就引佢哋落陷坑。|0
wav/seoiwuzyun/089/089_164.wav|呢一日，巳時，即係十點鐘咁上下啦，就聽見寨前炮響。|0
wav/seoiwuzyun/089/089_165.wav|跟住，只見東寨嚟報告話：有個和尚，舞住鐵禪杖，有個行者舞起雙戒刀帶兵嚟攻打啊。|0
wav/seoiwuzyun/089/089_166.wav|史文恭就話喇：呢兩個必定係梁山泊魯智深同武松。|0
wav/seoiwuzyun/089/089_167.wav|佢怕東寨有失，就分一啲人去幫曾魁手。|0
wav/seoiwuzyun/089/089_168.wav|過咗冇幾耐，只見西寨又嚟報告話：|0
wav/seoiwuzyun/089/089_169.wav|哎呀有個長鬚大漢，一個虎面賊人，旗號上便，寫住美髯公朱仝，插翅虎雷橫嚟攻打得好厲害啊。|0
wav/seoiwuzyun/089/089_170.wav|史文恭聽咗，又分一啲人去幫助曾索。|0
wav/seoiwuzyun/089/089_171.wav|跟住，又聽見寨前炮響。|0
wav/seoiwuzyun/089/089_172.wav|但係史文恭好定，佢按兵不動，就係要等梁山泊啲人馬嚟就跌落陷坑，噉山後伏兵呢就出嚟捉人喇噉。|0
wav/seoiwuzyun/089/089_173.wav|點知你叻啊吳用仲叻。|0
wav/seoiwuzyun/089/089_174.wav|吳用就調咗一支馬軍，喺山後啊分兩路包抄到寨前。|0
wav/seoiwuzyun/089/089_175.wav|噉曾頭市前面嘅步軍呢就顧住看守營寨又唔敢出去啊。|0
wav/seoiwuzyun/089/089_176.wav|兩便嘅伏兵都擺喺寨前，就畀背後吳用嘅馬軍一趕過嚟啊，冚𠾴唥逼晒落個陷坑裏便。|0
wav/seoiwuzyun/089/089_177.wav|史文恭啊呢個時候見到噉樣就想出嚟嘞喎，吳用用條馬鞭一指，嗙嗙聲打響銅鑼，一齊推出百幾架車出嚟，嘣一聲用火點着晒。|0
wav/seoiwuzyun/089/089_178.wav|上面啲乾柴枯草，硫磺火藥一齊點着，煙火彌天。|0
wav/seoiwuzyun/089/089_179.wav|等到史文恭嘅兵馬出嚟，畀嗰啲火車打橫攔住晒，唔避開都唔得㗎，就想退兵喇。|0
wav/seoiwuzyun/089/089_180.wav|公孫勝呢個時候喺陣中，舞起把劍施行法術，借起大風颳到啲火焰捲入去南門，將曾頭市嘅營寨冚𠾴唥燒晒。|0
wav/seoiwuzyun/089/089_181.wav|吳用打贏咗呢一場仗，就鳴金收兵。|0
wav/seoiwuzyun/089/089_182.wav|史文恭就喇喇聲派人修理寨門，噉當晚呢，兩便都休息，冇再打到。|0
wav/seoiwuzyun/089/089_183.wav|第日，曾塗就同史文恭商量：|0
wav/seoiwuzyun/089/089_184.wav|如果唔先斬佢個賊頭，就難以消滅佢哋嘅噃。|0
wav/seoiwuzyun/089/089_185.wav|噉佢囑咐史文恭呢堅守營寨，自己就率領兵馬，出陣挑戰。|0
wav/seoiwuzyun/089/089_186.wav|宋江聽到話曾塗嚟挑戰唄，就帶領呂方、郭盛出到嚟前軍。|0
wav/seoiwuzyun/089/089_187.wav|佢喺門旗之下，見到曾塗啊，哎呀，舊恨新仇湧上心頭啊。|0
wav/seoiwuzyun/089/089_188.wav|宋江用條鞭指住話：邊個同我去捉呢個傢伙報往日之仇啊？|0
wav/seoiwuzyun/089/089_189.wav|小溫侯呂方應聲而出，一馬當先，挺起方天畫戟啊直取曾塗。|0
wav/seoiwuzyun/089/089_190.wav|兩馬交鋒鬥咗三十個回合以上。|0
wav/seoiwuzyun/089/089_191.wav|原來呂方嘅本事呢，就打唔過曾塗嘅。|0
wav/seoiwuzyun/089/089_192.wav|三十個回合以前就已經打得勉勉強強㗎喇，三十個回合之後啊戟法都亂晒，只能夠遮攔躲閃。|0
wav/seoiwuzyun/089/089_193.wav|郭盛見到噉樣就怕呂方捱唔住，即刻催馬上前就舞起方天畫戟，飛出陣嚟就夾攻曾塗嘞。|0
wav/seoiwuzyun/089/089_194.wav|三騎馬喺陣前就打埋一嚿僂。|0
wav/seoiwuzyun/089/089_195.wav|嗰兩支戟上便呢，都係綁住條金錢豹尾。|0
wav/seoiwuzyun/089/089_196.wav|呂方、郭盛要捉曾塗，兩支戟一齊舉起殺過去。|0
wav/seoiwuzyun/089/089_197.wav|曾塗眼明手快，用支槍一撥，哈，就畀嗰兩條豹尾纏實槍上嘅紅纓。|0
wav/seoiwuzyun/089/089_198.wav|三個人都想掹返自己嘅兵器嚟使㗎，之掹極都掹唔開。|0
wav/seoiwuzyun/089/089_199.wav|小李廣花榮喺陣中睇見，就怕呂方、郭盛蝕抵押，就縱馬出嚟彎弓搭箭，對住曾塗一箭射過去。|0
wav/seoiwuzyun/089/089_200.wav|呢個時候，曾塗啱啱掹返支槍出嚟，嗰兩隻戟呢仲係纏實唔逳得。|0
wav/seoiwuzyun/089/089_201.wav|曾塗正話一槍想對住呂方條頸插過去，|0
wav/seoiwuzyun/089/089_202.wav|哈哈說時遲那時快啊，花榮嘅箭已經到，正中曾塗嘅左臂即刻翻身落馬。|0
wav/seoiwuzyun/089/089_203.wav|呂方、郭盛雙戟一齊插落去，曾塗當堂死於非命。|0
wav/seoiwuzyun/089/089_204.wav|曾塗啲手下衰仔只登摩羅飛奔翻去報畀史文恭聽就轉告中寨。|0
wav/seoiwuzyun/089/089_205.wav|曾長官聽見就𡃀𡃀聲喊起上嚟。|0
wav/seoiwuzyun/089/089_206.wav|曾升就發大火咯，佢咬牙切齒大喝一聲話：同我備馬嚟，我要同阿哥報仇！|0
wav/seoiwuzyun/089/089_207.wav|曾長官就難擋佢唔住。|0
wav/seoiwuzyun/089/089_208.wav|曾升全身披掛提刀上馬直奔前寨。|0
wav/seoiwuzyun/089/089_209.wav|史文恭迎接咗佢就勸佢話喇：小將軍唔好輕敵啊，宋江嗰便智勇猛將極多。|0
wav/seoiwuzyun/089/089_210.wav|如果按照史某嘅意思，我哋最好係堅守五寨，暗中派人去凌州，請佢哋飛奏朝廷，調兵選將，撥多啲官軍，分作兩處征剿。|0
wav/seoiwuzyun/089/089_211.wav|一路就攻打梁山泊，一路嚟保曾頭市，噉就使到啲賊人無心戀戰就實要退兵回山嘅。|0
wav/seoiwuzyun/089/089_212.wav|到其時，史某不才，同你哋各位兄弟一同追殺就必獲大功喇。|0
wav/seoiwuzyun/089/089_213.wav|正話講緊，北寨嘅副教頭蘇定亦嚟到，聽見史文恭話要堅守咯，佢亦都話：|0
wav/seoiwuzyun/089/089_214.wav|係啊，梁山泊吳用嗰個傢伙啊詭計多謀不可輕敵啊，我哋堅守就啱咯；|0
wav/seoiwuzyun/089/089_215.wav|等救兵嚟到，再從長計議罷啦。|0
wav/seoiwuzyun/089/089_216.wav|曾升大聲噉嗌話：佢哋殺我親兄，此仇不報更待何時啊！|0
wav/seoiwuzyun/089/089_217.wav|如果等到養成賊勢，嗰陣要奪取勝利就難咯。|0
wav/seoiwuzyun/089/089_218.wav|史文恭、蘇定阻擋佢唔住。|0
wav/seoiwuzyun/089/089_219.wav|曾升上馬就帶領幾十個馬軍，飛奔出寨挑戰。|0
wav/seoiwuzyun/089/089_220.wav|宋江聽到，就命令前軍迎敵。|0
wav/seoiwuzyun/089/089_221.wav|當時秦明得令就舞起狼牙棍，正要出陣嚟鬥呢個曾升。|0
wav/seoiwuzyun/089/089_222.wav|只見黑旋風李逵，手執板斧唔理咁多一衝出去，唔理三七廿一啊，一衝就衝到戰場中心。|0
wav/seoiwuzyun/089/089_223.wav|噉對陣有人認得嘅就話喇，嘩，呢個就係梁山泊黑旋風李逵喇。|0
wav/seoiwuzyun/089/089_224.wav|曾升見咗就嗌放箭。|0
wav/seoiwuzyun/089/089_225.wav|原來李逵啊一上親陣呢，規矩除大赤肋嘅，就全靠項充、李袞啊，用藤牌嚟保護佢嘅啫。|0
wav/seoiwuzyun/089/089_226.wav|而家佢單獨一個人衝出去，畀曾升一箭射中大髀，噼啪一聲當堂僂低。|0
wav/seoiwuzyun/089/089_227.wav|曾升背後嘅馬軍一齊衝過嚟。|0
wav/seoiwuzyun/089/089_228.wav|哎呀不得了，秦明、花榮就飛馬上前搏命噉救返起李逵；|0
wav/seoiwuzyun/089/089_229.wav|背後嘅馬麟啊、鄧飛啊、呂方、郭盛一齊接應歸陣。|0
wav/seoiwuzyun/089/089_230.wav|曾升見到宋江陣上咁多人就唔敢再打喇，因此呢就帶兵還寨。|0
wav/seoiwuzyun/089/089_231.wav|宋江亦都收兵。|0
wav/seoiwuzyun/089/089_232.wav|第日，史文恭、蘇定啊仲係主張唔好對陣，之曾升啊口口聲聲話要報兄仇，噉啊梗係頂唔住啦。|0
wav/seoiwuzyun/089/089_233.wav|史文恭冇辦法喇，只有披掛上馬。|0
wav/seoiwuzyun/089/089_234.wav|上馬上邊匹馬呢？呢匹馬就係以前搶段景住嘅千里龍駒照夜玉獅子馬。|0
wav/seoiwuzyun/089/089_235.wav|既然曾頭市呢便出嚟挑戰喇，噉宋江啊帶齊各位頭領擺開陣勢迎敵。|0
wav/seoiwuzyun/089/089_236.wav|史文恭一出馬，就橫殺過嚟，秦明要搶個頭功，拍衡匹馬，飛奔迎上去。|0
wav/seoiwuzyun/089/089_237.wav|兩個大概鬥咗二十個回合啦，哈哈秦明頂佢唔住，向住本陣就走。|0
wav/seoiwuzyun/089/089_238.wav|史文恭就奮勇趕到嚟，嗰支長槍呀一㨃就插正秦明嘅後腿股上便，即刻打倒埞舂咗落地。|0
wav/seoiwuzyun/089/089_239.wav|呂方、郭盛、馬麟、鄧飛，四個人一齊衝出嚟就搏命嚟救。|0
wav/seoiwuzyun/089/089_240.wav|雖然救返秦明啊，之人馬就損失咗好多咯。|0
wav/seoiwuzyun/089/089_241.wav|噉啊收返啲敗兵，離寨十里駐扎。|0
wav/seoiwuzyun/089/089_242.wav|宋江一便叫人用架車送咗秦明上山休息；|0
wav/seoiwuzyun/089/089_243.wav|一便又同吳用商量，決定要大刀關勝、金槍手徐寧，同埋單廷珪、魏定國四位落山嚟助戰。|0
wav/seoiwuzyun/089/089_244.wav|宋江自己焚香祈禱，占咗一卦。|0
wav/seoiwuzyun/089/089_245.wav|吳用睇咗卦象呢就話喇：|0
wav/seoiwuzyun/089/089_246.wav|大哥，雖然可以攻破呢個地方，但係卦象表明，今晚必有賊兵劫寨噃。|0
wav/seoiwuzyun/089/089_247.wav|宋江就話：噉我哋作好準備啦。|0
wav/seoiwuzyun/089/089_248.wav|唔使兄長擔心。|0
wav/seoiwuzyun/089/089_249.wav|請兄長傳令啦，通知三寨頭領，今晚東西二寨起兵，解珍在左，解寶在右；|0
wav/seoiwuzyun/089/089_250.wav|其餘嘅兵馬就喺四面埋伏。|0
wav/seoiwuzyun/089/089_251.wav|噉梁山泊呢便呢，就準備好晒喇。|0
wav/seoiwuzyun/089/089_252.wav|當晚，史文恭啊同曾升話：|0
wav/seoiwuzyun/089/089_253.wav|賊兵畀我哋打傷咗兩員大將，必定心怯嘅，我哋乘虛劫佢寨就啱喇。|0
wav/seoiwuzyun/089/089_254.wav|曾升聽講啊實贊成啦，就通知北寨蘇定、南寨曾密、西寨曾索帶兵前嚟一齊去劫寨。|0
wav/seoiwuzyun/089/089_255.wav|二更咁上下，佢哋偷偷地就嚟到宋江中軍寨內；|0
wav/seoiwuzyun/089/089_256.wav|咦，見到四便無人，就劫咗個空寨死喇知道中計喇，轉身就走。|0
wav/seoiwuzyun/089/089_257.wav|點知左手便撞出兩頭蛇解珍，右手便撞出雙尾蠍解寶，後便就係小李廣花榮，一齊圍上嚟。|0
wav/seoiwuzyun/089/089_258.wav|曾淑嘅黑頂畀鞋進一槓叉插死咗跌咗落馬。|0
wav/seoiwuzyun/089/089_259.wav|跟住呢又放起火嚟，喎嗬噉四便一齊吶喊。|0
wav/seoiwuzyun/089/089_260.wav|混戰咗半夜，史文恭啊大敗一場趯咗返去。|0
wav/seoiwuzyun/089/089_261.wav|曾長官見到又損失咗曾索，驚喇，第日呢就要史文恭啊寫信投降。|0
wav/seoiwuzyun/089/089_262.wav|史文恭亦怕咗八成㗎喇，所以好快就寫咗封信，派人送去宋江嘅大寨。|0
wav/seoiwuzyun/089/089_263.wav|守門口嘅卒仔就報告話曾頭市有人送信啊噉，宋江就命令叫佢入嚟。|0
wav/seoiwuzyun/089/089_264.wav|宋江接咗封信拆開睇下，見到封信係噉寫嘅：|0
wav/seoiwuzyun/089/089_265.wav|佢話自己冒犯虎威，晁天王帶兵嚟嘅時候，又畀部下嘅兵卒施放冷箭射傷咗，錯到極喇，而家願意講和。|0
wav/seoiwuzyun/089/089_266.wav|如果梁山泊嗰方面啊，肯收兵呢，就將原來搶走嘅馬匹全數交還，仲送啲金錢嚟慰勞三軍噉。|0
wav/seoiwuzyun/090/090_001.wav|曾頭市嘅曾長官同史文恭寫信畀宋江要求投降。|0
wav/seoiwuzyun/090/090_002.wav|宋江睇完嗰封信，嘿呀，嬲到不得了，三下兩下撕爛封信，佢鬧喇：殺我兄長，我點肯罷休！|0
wav/seoiwuzyun/090/090_003.wav|唔掃平你曾頭市，我決唔罷手！|0
wav/seoiwuzyun/090/090_004.wav|嚇到送信嗰個人伏喺地嚟及及聲咁震。|0
wav/seoiwuzyun/090/090_005.wav|吳用就勸佢話喇：兄長你噉就唔啱喇。|0
wav/seoiwuzyun/090/090_006.wav|我哋爭嚟爭去都係為一啖氣啫。|0
wav/seoiwuzyun/090/090_007.wav|既然曾家派人送信嚟講和喇，我哋就唔好為一時之憤失咗大義啊。|0
wav/seoiwuzyun/090/090_008.wav|跟住，就寫封回信，攞咗十兩銀賞畀嗰個來使，叫佢帶封信返去。|0
wav/seoiwuzyun/090/090_009.wav|曾長官同史文恭打開封信睇下，封信講：|0
wav/seoiwuzyun/090/090_010.wav|要講和咩可以，條件係第一，要交還前後兩次搶去嘅馬匹，第二，交出搶馬嘅兇徒郁保四，第三，賠償金錢嚟慰勞三軍。|0
wav/seoiwuzyun/090/090_011.wav|曾長官同史文恭睇咗就好驚。|0
wav/seoiwuzyun/090/090_012.wav|第日，曾長官又派人去見宋江佢話：|0
wav/seoiwuzyun/090/090_013.wav|如果要講和呢，噉啊雙方各派一個人做人質啦。|0
wav/seoiwuzyun/090/090_014.wav|宋江唔肯，吳用就話喇：唔緊要。|0
wav/seoiwuzyun/090/090_015.wav|跟住就派時遷、李逵、樊瑞、項充、李袞五個人，去曾頭市做人質噃。|0
wav/seoiwuzyun/090/090_016.wav|臨行嘅時候，吳用就嗌時遷過嚟伏埋佢耳仔細細聲話：|0
wav/seoiwuzyun/090/090_017.wav|噉噉噉噉噉，唔好誤事啊。|0
wav/seoiwuzyun/090/090_018.wav|噉派咗五個人去。|0
wav/seoiwuzyun/090/090_019.wav|之後呢，冇幾耐，關勝、徐寧、單廷珪、魏定國嚟到，噉就喺中軍駐扎，呢啲唔講佢。|0
wav/seoiwuzyun/090/090_020.wav|而家講下時遷啊帶住四名好漢嚟到見曾長官。|0
wav/seoiwuzyun/090/090_021.wav|時遷行前一步話：奉大哥將令，派我時遷帶李逵等四人前嚟講和啊。|0
wav/seoiwuzyun/090/090_022.wav|史文恭就話喇：吳用派五個人嚟，必定有陰謀啊。|0
wav/seoiwuzyun/090/090_023.wav|李逵嬲起上嚟揪住史文恭就打。|0
wav/seoiwuzyun/090/090_024.wav|曾長官連忙勸住佢。|0
wav/seoiwuzyun/090/090_025.wav|時遷話：李逵雖然係粗魯，之佢係我哋宋公明大哥心腹之人，所以特意派佢嚟，唔使疑心嘅。|0
wav/seoiwuzyun/090/090_026.wav|曾長官一心要講和就冇聽史文恭嘅説話，擺酒款待佢哋之後呢，就請佢哋去法華寺嘅營寨休息；|0
wav/seoiwuzyun/090/090_027.wav|就撥咗五百個兵，前後噉圍住。|0
wav/seoiwuzyun/090/090_028.wav|同時呢，派咗曾升帶埋郁保四，去宋江大寨講和。|0
wav/seoiwuzyun/090/090_029.wav|兩個人嚟到中軍見咗面，跟住呢，就將原來搶咗去嘅馬匹，同埋一車金錢就送到大寨。|0
wav/seoiwuzyun/090/090_030.wav|宋江睇完啲嘢就話喇：|0
wav/seoiwuzyun/090/090_031.wav|呢啲馬都係第二次搶嘅。|0
wav/seoiwuzyun/090/090_032.wav|以前段景住送嚟嗰匹千里白龍駒照夜玉獅子馬，點解唔見帶嚟啊？|0
wav/seoiwuzyun/090/090_033.wav|曾升就話喇：係師父史文恭坐緊，因此冇帶嚟啊。|0
wav/seoiwuzyun/090/090_034.wav|你快啲寫封信去，叫人即刻牽嗰匹馬嚟還畀我。|0
wav/seoiwuzyun/090/090_035.wav|係。|0
wav/seoiwuzyun/090/090_036.wav|曾升即刻寫信叫隨從個人返去攞嗰匹馬嚟。|0
wav/seoiwuzyun/090/090_037.wav|史文恭聽咗就話喇：攞邊匹馬去我都唔緊要，乜呢匹馬我就唔畀得佢。|0
wav/seoiwuzyun/090/090_038.wav|噉呢個帶信嘅人呢來來回回就行咗好幾趟。|0
wav/seoiwuzyun/090/090_039.wav|宋江啊死都要呢匹馬，噉史文恭收尾就使人嚟話喇：|0
wav/seoiwuzyun/090/090_040.wav|如果一定要我呢匹馬呢，噉就叫佢即刻退兵啦，我就送匹馬嚟還畀佢係啦。|0
wav/seoiwuzyun/090/090_041.wav|宋江聽咗呢句説話就同吳用商量。|0
wav/seoiwuzyun/090/090_042.wav|都未曾商量掂啫，就有人嚟報告話，青州、凌州兩路有兵馬嚟啊噉。|0
wav/seoiwuzyun/090/090_043.wav|宋江就話喇：嗯，如果畀嗰班人知道，必定會變卦嘅。|0
wav/seoiwuzyun/090/090_044.wav|就暗傳命令，派關勝、單廷珪、魏定國，去迎戰青州軍馬；|0
wav/seoiwuzyun/090/090_045.wav|花榮、馬麟、鄧飛，去迎戰凌州軍馬。|0
wav/seoiwuzyun/090/090_046.wav|又暗中叫郁保四嚟，好言好語噉安慰佢，吳用就對佢話喇：|0
wav/seoiwuzyun/090/090_047.wav|你如果肯立呢個功呢，我哋山寨亦畀你做個頭領。|0
wav/seoiwuzyun/090/090_048.wav|至於搶馬嘅仇，我可以拗箭發誓，一概唔計。|0
wav/seoiwuzyun/090/090_049.wav|你如果唔肯，噉亦都由得你啦，不過曾頭市破在旦夕，噉啊任你選擇喇。|0
wav/seoiwuzyun/090/090_050.wav|郁保四聽咗就情願投降，聽從命令。|0
wav/seoiwuzyun/090/090_051.wav|於是吳用呢，就講條計畀郁保四聽，佢話：|0
wav/seoiwuzyun/090/090_052.wav|嗱，你整成係，逃跑返去，你就話畀史文恭聽：|0
wav/seoiwuzyun/090/090_053.wav|話你同曾升去宋江寨裏便講和，探聽清楚喇，而家宋江啊，就係要攞返呢匹千里馬，實在係無心講和嘅。|0
wav/seoiwuzyun/090/090_054.wav|如果還咗匹馬畀佢呀，佢梗反悔㗎噉。|0
wav/seoiwuzyun/090/090_055.wav|而家又聽到青州、凌州兩路救兵嚟咗，慌到不得了，而家乘機去攻佢就實得嘅。|0
wav/seoiwuzyun/090/090_056.wav|佢如果信你嘅説話，噉我就有辦法喇。|0
wav/seoiwuzyun/090/090_057.wav|郁保四就依計行事，趯到去史文恭個營寨將吳用教佢嘅説話一五一十講咗一次。|0
wav/seoiwuzyun/090/090_058.wav|史文恭就帶住郁保四嚟到見曾長官，話宋江係無心講和，乘機劫佢營就啱喇噉。|0
wav/seoiwuzyun/090/090_059.wav|曾長官就話：不過噉噃，我阿曾升就押住喺佢嗰處嚟噃，我哋如果反悔就梗畀佢殺害㗎噃。|0
wav/seoiwuzyun/090/090_060.wav|史文恭話：打破咗佢營寨，噉就救佢出嚟都唔遲吖。|0
wav/seoiwuzyun/090/090_061.wav|今晚就傳令畀各寨，點齊人馬，先去劫宋江大寨。|0
wav/seoiwuzyun/090/090_062.wav|一斬咗佢個蛇頭嗰班賊就冇術㗎喇，返嚟先至殺李逵佢哋五個人都唔遲。|0
wav/seoiwuzyun/090/090_063.wav|曾長官話：哎呀，教頭你真係善用良計啊。|0
wav/seoiwuzyun/090/090_064.wav|當時就傳令畀北寨蘇定，東寨曾魁，南寨曾密，一齊去劫寨。|0
wav/seoiwuzyun/090/090_065.wav|郁保四呢，睺住冇人睇見就閃咗入去法華寺大寨裏便，見到李逵佢哋五個人，暗中同時遷透露呢個消息。|0
wav/seoiwuzyun/090/090_066.wav|而家返轉頭講下宋江，佢同吳用講喇：哎呀唔知呢條計點呢嚱？|0
wav/seoiwuzyun/090/090_067.wav|吳用就話：如果郁保四唔返嚟呢，就係佢哋中咗我嘅計喇。|0
wav/seoiwuzyun/090/090_068.wav|嗱，佢哋如果今晚嚟劫寨，我哋就埋伏喺兩便，叫魯智深、武松，帶步兵殺入佢東寨；|0
wav/seoiwuzyun/090/090_069.wav|朱仝、雷橫，就帶步兵殺入佢西寨；|0
wav/seoiwuzyun/090/090_070.wav|楊志同史進，帶騎兵截殺北寨：|0
wav/seoiwuzyun/090/090_071.wav|呢個就叫做番犬伏窩之計，百發百中㗎。|0
wav/seoiwuzyun/090/090_072.wav|好喇，當晚月色朦朧，雲遮霧障。|0
wav/seoiwuzyun/090/090_073.wav|史文恭啊帶咗蘇定、曾密、曾魁，點齊人馬全部出發。|0
wav/seoiwuzyun/090/090_074.wav|史文恭、蘇定啊當先，曾密、曾魁押後，靜雞雞噉就嚟到宋江總寨嘞噃。|0
wav/seoiwuzyun/090/090_075.wav|只見寨門打開，寨裏便靜嚶嚶一個人都唔見冇啲動靜，哼知道中計，即刻就擰轉頭想扯，趯返去本寨嘞噃。|0
wav/seoiwuzyun/090/090_076.wav|呢個時候，只見曾頭市裏便就打響鑼鼓，炮聲隆隆，咩嘢事呢喂？|0
wav/seoiwuzyun/090/090_077.wav|原來係時遷啊擒咗上去法華寺鐘樓上面撞起個鐘，鐘聲係信號嚟；|0
wav/seoiwuzyun/090/090_078.wav|東西兩門就火炮齊響，喊殺連天，真係都唔知幾多軍馬殺緊入嚟噉。|0
wav/seoiwuzyun/090/090_079.wav|噉喺法華寺裏便呢，李逵、樊瑞、項充、李袞就一齊逳手殺出嚟喇。|0
wav/seoiwuzyun/090/090_080.wav|史文恭佢哋急急帶兵返返去營寨，已經四圍截住冇路喇。|0
wav/seoiwuzyun/090/090_081.wav|曾長官見到寨裏頭啊亂到天翻地覆雞飛狗走，又聽講話梁山泊大軍兩路殺緊入嚟啊噉，噉就喺寨裏便吊頸而死。|0
wav/seoiwuzyun/090/090_082.wav|曾密啊想趯去西寨，畀朱仝一朴刀殺死咗。|0
wav/seoiwuzyun/090/090_083.wav|曾魁要走去東寨嘅時候啊，喺亂軍之中，就畀啲戰馬踩成肉醬。|0
wav/seoiwuzyun/090/090_084.wav|蘇定就死命趯出北門，之嗰處有無數咁多陷坑；|0
wav/seoiwuzyun/090/090_085.wav|背後魯智深、武松啊追殺過嚟，前面係撞啱楊志、史進，結果呢就畀亂箭射死。|0
wav/seoiwuzyun/090/090_086.wav|後頭撞嚟嘅人馬，冚𠾴唥跌晒落個陷坑，重重沓沓啊跌死嘅不知其數。|0
wav/seoiwuzyun/090/090_087.wav|而家講下史文恭，佢騎住嗰匹千里馬就行得好快，殺出咗西門就落荒而走。|0
wav/seoiwuzyun/090/090_088.wav|呢個時候啊，黑霧遮天，不分南北。|0
wav/seoiwuzyun/090/090_089.wav|約莫行咗二十零里啦，都唔知去到邊處。|0
wav/seoiwuzyun/090/090_090.wav|只聽見樹林背後嗙嗙聲鑼響，撞出四五百人。|0
wav/seoiwuzyun/090/090_091.wav|當先一個好漢，揸住條棍對住馬腳就打。|0
wav/seoiwuzyun/090/090_092.wav|千里馬即係千里馬，見到有條棍嚟嘅時候呢𠽤𠽤𡃈噉就喺頭殼頂跳咗過去。|0
wav/seoiwuzyun/090/090_093.wav|史文恭正係逃走緊嘅時候，只見陰雲冉冉，冷氣颼颼，黑霧漫漫狂風颯颯，咈，呼，見到半空中有個人擋住去路。|0
wav/seoiwuzyun/090/090_094.wav|史文恭以為係神兵啦就勒轉馬頭就返去嘞噃，點知東西南北，四面都係晁蓋嘅陰魂纏住。|0
wav/seoiwuzyun/090/090_095.wav|史文恭再返去舊路，哈就撞正浪子燕青，跟住玉麒麟盧俊義衝出嚟喝一聲話：強賊，你仲想走去邊！|0
wav/seoiwuzyun/090/090_096.wav|對住史文恭嘅大髀一朴刀錐過去就打咗佢落馬，將繩索綁住佢，就解咗去曾頭市。|0
wav/seoiwuzyun/090/090_097.wav|燕青係牽住嗰匹千里龍駒，一直嚟到大寨。|0
wav/seoiwuzyun/090/090_098.wav|宋江見到呀，個心啊真係一喜一嬲啊：|0
wav/seoiwuzyun/090/090_099.wav|喜嘅，就係盧員外立功；|0
wav/seoiwuzyun/090/090_100.wav|嬲嘅，就係嬲史文恭射死晁天王，而家仇人相見就分外眼明啊。|0
wav/seoiwuzyun/090/090_101.wav|宋江就下令先將曾升，就喺本地斬首，曾家一門老少一個不留。|0
wav/seoiwuzyun/090/090_102.wav|抄到嘅金銀財寶，米麥糧食啊冚𠾴唥裝晒上車，帶返梁山泊，分畀各位頭領同打賞三軍。|0
wav/seoiwuzyun/090/090_103.wav|呢陣時，關勝啊帶兵殺退咗青州軍馬，花榮帶兵殺散咗凌州軍馬都返嚟。|0
wav/seoiwuzyun/090/090_104.wav|大小頭領，一個都唔缺。|0
wav/seoiwuzyun/090/090_105.wav|又得咗呢一匹千里龍駒照夜玉獅子馬，仲有其餘物件就講唔晒咁多。|0
wav/seoiwuzyun/090/090_106.wav|噉啊用駕囚車，韞住史文恭，班師返去梁山泊。|0
wav/seoiwuzyun/090/090_107.wav|大軍所過嘅州縣村坊啊真係秋毫無犯。|0
wav/seoiwuzyun/090/090_108.wav|返到山寨忠義堂上喇，大家都嚟參見晁蓋嘅靈位。|0
wav/seoiwuzyun/090/090_109.wav|宋江就下令，叫聖手書生蕭讓作咗篇祭文，就命令大小頭領，人人掛孝個個舉哀，將史文恭剖腹挖心，祭奠晁蓋。|0
wav/seoiwuzyun/090/090_110.wav|完咗喇，宋江就喺忠義堂上，同眾位兄弟商量立梁山泊之主喇。|0
wav/seoiwuzyun/090/090_111.wav|吳用就話：噉啊梗係兄長你為尊，盧員外為次，係嘛，噉其餘嘅眾弟兄咯，就各依舊位啦。|0
wav/seoiwuzyun/090/090_112.wav|宋江話：往日晁天王有遺言講落，但凡有人捉得史文恭，唔理佢係邊個，就做梁山泊之主。|0
wav/seoiwuzyun/090/090_113.wav|今日，盧員外生擒呢個賊人，押返嚟山寨祭獻晁兄，報仇雪恨就正當為尊，不必多講喇。|0
wav/seoiwuzyun/090/090_114.wav|盧俊義即刻話：小弟德薄才疏，點敢承當呢個位置呢？|0
wav/seoiwuzyun/090/090_115.wav|其實，能夠居於末位都仲係過分啊。|0
wav/seoiwuzyun/090/090_116.wav|宋江又話：唔係宋某故意謙讓，有三件我唔及盧員外你。|0
wav/seoiwuzyun/090/090_117.wav|第一件，宋江我身材黑矮，貌掘才疏；員外就堂堂一表，凜凜一軀，有貴人之相。|0
wav/seoiwuzyun/090/090_118.wav|第二件，我宋江出身小吏，犯罪在逃，多得眾位兄弟畀面，暫居尊位啫；|0
wav/seoiwuzyun/090/090_119.wav|之員外生於富貴之家，素來有豪傑之譽，雖然有啲兇險，之屢次都有上天保佑。|0
wav/seoiwuzyun/090/090_120.wav|第三件，我宋江文不能安邦，武又不能敵眾，手無縛雞之力，身無寸箭之功；|0
wav/seoiwuzyun/090/090_121.wav|員外力敵萬人，通今博古，天下間邊個唔望風而服呢？|0
wav/seoiwuzyun/090/090_122.wav|尊兄有噉嘅才德，正當做山寨之主啊。|0
wav/seoiwuzyun/090/090_123.wav|第日，歸順朝廷建功立業，官爵升遷，一定能夠使到弟兄們盡生光彩嘅。|0
wav/seoiwuzyun/090/090_124.wav|小弟主張已定，唔好推託，唔好推託喇。|0
wav/seoiwuzyun/090/090_125.wav|盧俊義跪喺地下佢話：|0
wav/seoiwuzyun/090/090_126.wav|兄長唔使講咁多，盧某寧可死實難從命啊。|0
wav/seoiwuzyun/090/090_127.wav|吳用亦勸佢話：兄長為尊，盧員外為次，人人都服㗎喇。|0
wav/seoiwuzyun/090/090_128.wav|兄長如果再三推讓，就怕寒咗眾人之心噃。|0
wav/seoiwuzyun/090/090_129.wav|吳用一便講，一便就同大家打眼色。|0
wav/seoiwuzyun/090/090_130.wav|只見黑旋風李逵又大聲噉嗌話：|0
wav/seoiwuzyun/090/090_131.wav|我喺江州，天不怕地不怕，捨身拼命，都係跟住你嘅啫。|0
wav/seoiwuzyun/090/090_132.wav|我哋人人都敬你一步，你一味噉讓嚟讓去做乜鬼吖！|0
wav/seoiwuzyun/090/090_133.wav|你如果仲讓啊我就殺起嚟各自散伙罷啦！|0
wav/seoiwuzyun/090/090_134.wav|武松見到吳用打眼色唄佢亦都發作起嚟話喇：|0
wav/seoiwuzyun/090/090_135.wav|大哥手下咁多軍官，都係受朝廷誥命嘅，亦只係敬大哥你嘅啫，點肯跟第個人㗎！|0
wav/seoiwuzyun/090/090_136.wav|劉唐又話喇：|0
wav/seoiwuzyun/090/090_137.wav|我哋起初七個人上山，嗰陣時就有讓大哥你為尊嘅意思㗎喇，點解今日要讓畀第二個人呢？|0
wav/seoiwuzyun/090/090_138.wav|魯智深大聲叫話：如果兄長仲要讓畀第個人，我哋不如散檔罷啦！|0
wav/seoiwuzyun/090/090_139.wav|宋江就話喇：你哋大家不必多講喇不必多講喇，我有個辦法，等天意嚟定啦。|0
wav/seoiwuzyun/090/090_140.wav|吳用就話：兄長，你有何高見請講啦。|0
wav/seoiwuzyun/090/090_141.wav|宋江就話喇：嗱，而家我哋山寨錢糧缺少吖，喺我哋梁山泊以東就有兩個州府，錢糧充足。|0
wav/seoiwuzyun/090/090_142.wav|一處係東平府，一處係東昌府。|0
wav/seoiwuzyun/090/090_143.wav|如果去問佢借糧呢佢梗係唔肯嘅。|0
wav/seoiwuzyun/090/090_144.wav|嗱，我哋而家寫兩張籌，我同盧員外一人執一張，邊個先攻破城池嘅，佢就做梁山泊主啦大家話點吖？|0
wav/seoiwuzyun/090/090_145.wav|吳用話噉亦好，聽從天命啦。|0
wav/seoiwuzyun/090/090_146.wav|盧俊義話：千祈唔好噉講啊，大哥做梁山泊主就啱㗎喇，小弟願意聽從差遣啊。|0
wav/seoiwuzyun/090/090_147.wav|不過呢陣時亦唔由得盧俊義喇。|0
wav/seoiwuzyun/090/090_148.wav|當時就嗌鐵面孔目裴宣，寫落兩張籌。|0
wav/seoiwuzyun/090/090_149.wav|焚咗香，對天祈禱喇，然後就各自執籌。|0
wav/seoiwuzyun/090/090_150.wav|宋江啊執着東平府，盧俊義啊執着東昌府，噉啊大家都冇意見啦。|0
wav/seoiwuzyun/090/090_151.wav|當日，大排筵席，飲酒嘅時候，宋江就下令調撥人馬。|0
wav/seoiwuzyun/090/090_152.wav|宋江部下呢，有林沖、花榮、劉唐、史進、徐寧等等啊大小頭領二十五員，馬步軍兵一萬；|0
wav/seoiwuzyun/090/090_153.wav|水軍頭領三員，係阮小二、阮小五、阮小七，帶領水軍駕船接應。|0
wav/seoiwuzyun/090/090_154.wav|盧俊義部下呢，有吳用、公孫勝、關勝、呼延灼、朱仝、雷橫等等大小頭領二十五員，馬步軍兵一萬；|0
wav/seoiwuzyun/090/090_155.wav|水軍頭領三員，係李俊、童威、童猛，率領水軍就駕船接應。|0
wav/seoiwuzyun/090/090_156.wav|其餘剩返落嚟嘅頭領同埋有傷病嘅，就留低看守山寨。|0
wav/seoiwuzyun/090/090_157.wav|呢個時候，正係三月初，日暖風和，正係打仗廝殺嘅天氣。|0
wav/seoiwuzyun/090/090_158.wav|宋江、盧俊義帶領人馬，各自落山出發。|0
wav/seoiwuzyun/090/090_159.wav|而家就先講下宋江佢帶兵嚟到東平府。|0
wav/seoiwuzyun/090/090_160.wav|離城仲有四十里路，嗰笪地名啊叫做安山鎮噃，噉就喺呢處駐扎軍馬。|0
wav/seoiwuzyun/090/090_161.wav|宋江話：東平府太守叫做程萬里，嗰度有一個兵馬都監，乃係河東上黨郡人氏。|0
wav/seoiwuzyun/090/090_162.wav|呢個人姓董名平，係使雙槍好叻嘅，人人都叫佢做雙槍將，有萬夫不當之勇㗎。|0
wav/seoiwuzyun/090/090_163.wav|而家我哋雖然去打佢個城，亦都同佢講下禮吖；|0
wav/seoiwuzyun/090/090_164.wav|我想搵兩個人帶一封戰書送去佢嗰處。|0
wav/seoiwuzyun/090/090_165.wav|佢哋如果肯歸降咯，就免致動兵；|0
wav/seoiwuzyun/090/090_166.wav|如果唔肯喇，我哋再嚟打佢噉就冇得怨啦。|0
wav/seoiwuzyun/090/090_167.wav|誒，邊個敢同我去送戰書啊？|0
wav/seoiwuzyun/090/090_168.wav|郁保四行出嚟話喇：小人認得董平，願意去送戰書啊。|0
wav/seoiwuzyun/090/090_169.wav|跟住王定六又行出嚟話喇：我同埋佢去啦。|0
wav/seoiwuzyun/090/090_170.wav|佢兩個人都話：我哋都未曾為山寨出過半分氣力，今日願意去行一趟。|0
wav/seoiwuzyun/090/090_171.wav|宋江好歡喜，跟手就寫咗戰書交畀郁保四同王定六兩個人送去。|0
wav/seoiwuzyun/090/090_172.wav|戰書上便呢，就只係話要借糧噉啫。|0
wav/seoiwuzyun/090/090_173.wav|噉嗰個東平府程太守啊，聽聞宋江起兵嚟到安山鎮駐扎唄，就請本州兵馬都監雙槍將董平嚟商議軍情重事。|0
wav/seoiwuzyun/090/090_174.wav|正喺度傾緊，有人嚟報告話宋江派人嚟送戰書啊噉。|0
wav/seoiwuzyun/090/090_175.wav|程太守就嗌佢入嚟啦。|0
wav/seoiwuzyun/090/090_176.wav|郁保四、王定六入到去見咗面，就將封戰書呈上去。|0
wav/seoiwuzyun/090/090_177.wav|程萬里睇完封戰書就同董都監話喇：|0
wav/seoiwuzyun/090/090_178.wav|佢哋要借本府錢糧噃，呢件事點算好呢？|0
wav/seoiwuzyun/090/090_179.wav|董平聽咗好嬲，就嗌將佢哋兩個推出去，即刻斬首噉。|0
wav/seoiwuzyun/090/090_180.wav|程太守就話喇：誒唔好啊。|0
wav/seoiwuzyun/090/090_181.wav|自古話兩國相戰，不斬來使吖嘛，如果殺咗佢哋就於禮不當喇。|0
wav/seoiwuzyun/090/090_182.wav|噉啦，將呢兩個人各打二十大棍，趕佢哋返去睇佢點啦。|0
wav/seoiwuzyun/090/090_183.wav|董平怒氣未消：好啦，人嚟，同我出力痛打。|0
wav/seoiwuzyun/090/090_184.wav|就喝人將郁保四、王定六一繩綁實就撳喺地嚟，打到皮開肉綻就推出城去。|0
wav/seoiwuzyun/090/090_185.wav|兩個人返到營寨呀喊住講畀宋江聽：|0
wav/seoiwuzyun/090/090_186.wav|哎呀董平嗰個傢伙，真係豈有此理嘿，哎呀，哎呀，好藐視我哋梁山泊啊。|0
wav/seoiwuzyun/090/090_187.wav|宋江見打咗佢哋兩個，可惱嘢咯，嬲到肚都爆埋，發誓要掃平佢東平府。|0
wav/seoiwuzyun/090/090_188.wav|噉啊叫郁保四同王定六上車返去山寨休息養傷先。|0
wav/seoiwuzyun/090/090_189.wav|呢個時候，只見九紋龍史進就起身話喇：|0
wav/seoiwuzyun/090/090_190.wav|大哥，小弟往日喺東平府嘅時候，同一個叫做李瑞蘭嘅妓女相好嘅。|0
wav/seoiwuzyun/090/090_191.wav|嗱，我而家帶多啲金銀，偷偷地入咗城，去佢屋企住落。|0
wav/seoiwuzyun/090/090_192.wav|噉我哋約定時間，大哥你就攻城。|0
wav/seoiwuzyun/090/090_193.wav|等董平出嚟交戰喇，我就擒上去更樓放火，裏應外合就大事成功喇。|0
wav/seoiwuzyun/090/090_194.wav|宋江話：啊，噉就好極喇。|0
wav/seoiwuzyun/090/090_195.wav|於是史進就帶啲金銀，用個包袱包好，喺身邊藏好暗器，拜別咗宋江就起程。|0
wav/seoiwuzyun/090/090_196.wav|宋江話：兄弟，你要小心在意啊，我暫時按兵不動，吓。|0
wav/seoiwuzyun/090/090_197.wav|好喇，而家講下史進啊，佢偷偷入咗城，一直就嚟到李瑞蘭屋企。|0
wav/seoiwuzyun/090/090_198.wav|嗰個大伯見到係史進就吃咗一驚，請佢入去裏便坐就叫個女出嚟。|0
wav/seoiwuzyun/090/090_199.wav|李瑞蘭就將史進帶咗上樓坐落，就問喇：|0
wav/seoiwuzyun/090/090_200.wav|哎呀，乜咁耐唔見你啊？|0
wav/seoiwuzyun/090/090_201.wav|聽講你喺梁山泊做咗大王，官府出榜捉你噉話啊。|0
wav/seoiwuzyun/090/090_202.wav|呢兩日，喺街上面嘈到㗾㗾聲，都話宋江要嚟打城借糧喎，你點解走嚟呢度嘅啫吓？|0
wav/seoiwuzyun/090/090_203.wav|史進就話：我實不相瞞，我而家喺梁山泊做咗頭領，之未曾有過咩嘢功勞。|0
wav/seoiwuzyun/090/090_204.wav|而家宋大哥要嚟打城借糧，我啊將你屋企嘅情形同宋大哥講咗。|0
wav/seoiwuzyun/090/090_205.wav|而家我特登嚟呢處做卧底，嗱，呢度有一包金銀送畀你嘅，你千祈唔好走漏消息啊。|0
wav/seoiwuzyun/090/090_206.wav|聽日如果事情成功咗，就索性帶你一家上山快活啦吓。|0
wav/seoiwuzyun/090/090_207.wav|李瑞蘭岌頭岌腦一啖應承，收起啲金銀，整咗幾味好餸攞壺酒嚟款待佢。|0
wav/seoiwuzyun/090/090_208.wav|然後呢，就嚟同嗰個老虔婆商量喇，佢話：|0
wav/seoiwuzyun/090/090_209.wav|史進往時嚟做客，係個好人，喺我屋企出入，梗係唔緊要啦。|0
wav/seoiwuzyun/090/090_210.wav|之而家佢做咗山大王噃，一下穿咗煲，唔係講玩嘅噃。|0
wav/seoiwuzyun/090/090_211.wav|個大伯又話喇：喂，梁山泊宋江呢班好漢呀好犀利㗎噃，但凡攻打城池，冇有話攻唔破㗎。|0
wav/seoiwuzyun/090/090_212.wav|如果我哋唔聽佢話，嗯哼，有朝一日，佢哋打破咗城池入嚟呀，會肯過我哋嘅？|0
wav/seoiwuzyun/090/090_213.wav|個老虔婆就鬧佢話喇：正蠢材啊你，你識得乜嘢吖！|0
wav/seoiwuzyun/090/090_214.wav|自古都有話吖嘛，黃蜂入懷，除衫去趕吖嘛，天下通嚟㗎喇，自首者就免本罪。|0
wav/seoiwuzyun/090/090_215.wav|嗱，你快啲去東平府告發佢啊，捉咗佢去就免得日後馱累我哋啊。|0
wav/seoiwuzyun/090/090_216.wav|之噉噃，佢畀咗咁多金銀過我哋，都係想我哋幫佢啫。|0
wav/seoiwuzyun/090/090_217.wav|如果唔係呀，佢買我哋做乜嘢吖？|0
wav/seoiwuzyun/090/090_218.wav|死老鬼，你講啲噉嘅説話真係放屁啊！|0
wav/seoiwuzyun/090/090_219.wav|我哋呢間老舉寨，都唔知害盡千千萬萬人㗎喇爭在佢一個咩？|0
wav/seoiwuzyun/090/090_220.wav|好，你如果唔去告，我就親自去衙門，連你都告埋。|0
wav/seoiwuzyun/090/090_221.wav|誒誒誒誒，你咪咁惡咋。|0
wav/seoiwuzyun/090/090_222.wav|嗱，叫阿女氹住佢先，千祈唔好打草驚蛇啊畀佢走咗就唔得掂㗎。|0
wav/seoiwuzyun/090/090_223.wav|嗱，我而家去報畀啲差人聽，叫啲差人嚟捉住佢，然後再去告發佢啦吓。|0
wav/seoiwuzyun/090/090_224.wav|而家講下史進佢一個人喺度，慢慢飲酒。|0
wav/seoiwuzyun/090/090_225.wav|見到李瑞蘭返上嚟樓，咦。覺得李瑞蘭嘅面色呀，神色不定。|0
wav/seoiwuzyun/090/090_226.wav|史進就問喇：大姐，你屋企係咪有啲咩嘢事啊？睇你噉慌失失噉嘅。|0
wav/seoiwuzyun/090/090_227.wav|唔係，我先頭上樓梯，一腳踩空咗，爭啲跌咗一跤啫嘛，哎呀嚇到我個心噗噗咁跳啊。|0
wav/seoiwuzyun/090/090_228.wav|史進雖然係英勇啊，之個人直腸直肚就畀佢呃過咗，一啲都冇懷疑到。|0
wav/seoiwuzyun/090/090_229.wav|好喇，當史進同李瑞蘭正喺度暢敘離情，都唔到一個時辰，聽見樓梯啊沊沊聲腳步響有人奔上嚟喇。|0
wav/seoiwuzyun/090/090_230.wav|窗外便，哦嗬噉吶喊一聲，幾十個差人就衝到上樓上。|0
wav/seoiwuzyun/090/090_231.wav|史進就措手不及，就畀嗰班人七手八腳將佢五花大綁捉住一直解到去東平府衙門大堂。|0
wav/seoiwuzyun/090/090_232.wav|程太守見咗就鬧佢話喇：|0
wav/seoiwuzyun/090/090_233.wav|你呢個傢伙膽大包天啊，啊，居然一個人走嚟做奸細？|0
wav/seoiwuzyun/090/090_234.wav|哼哼，如果唔係李瑞蘭嘅父親嚟告發你，就畀你害咗我一府良民咯。|0
wav/seoiwuzyun/090/090_235.wav|你快啲招供，啊宋江叫你嚟做乜嘢！|0
wav/seoiwuzyun/090/090_236.wav|史進一聲唔出。|0
wav/seoiwuzyun/090/090_237.wav|董平就話喇：呢啲噉嘅賊骨頭，唔打佢點肯招供㗎。|0
wav/seoiwuzyun/090/090_238.wav|程太守就喝一聲話喇：人嚟，同我出力噉打呢傢伙。|0
wav/seoiwuzyun/090/090_239.wav|兩便嗰啲獄卒牢子，即刻過嚟，將冷水噴喺史進嘅大髀處，兩隻大髀就各打一百大棍。|0
wav/seoiwuzyun/090/090_240.wav|史進就真係硬漢啊，任得佢點打都好，一句説話都唔講。|0
wav/seoiwuzyun/090/090_241.wav|董平就話喇：將呢個傢伙用長枷木銬鎖住佢，韞喺死囚牢裏便，等捉埋宋江，一齊解去京師斬首。|0
wav/seoiwuzyun/090/090_242.wav|好喇而家返轉頭講下宋江。|0
wav/seoiwuzyun/090/090_243.wav|自從史進去咗之後啊，佢就將呢件事詳詳細細噉寫信話畀吳用知。|0
wav/seoiwuzyun/090/090_244.wav|吳用一睇咗宋公明嗰封來信，話史進去咗個妓女李瑞蘭屋企做卧底，準備做內應喎就大吃一驚。|0
wav/seoiwuzyun/090/090_245.wav|即刻同盧俊義講聲就漏夜嚟見宋江，佢問喇：係邊個叫史進去㗎？|0
wav/seoiwuzyun/090/090_246.wav|宋江就話：哦，佢自願去嘅。|0
wav/seoiwuzyun/090/090_247.wav|佢話呢個李瑞蘭啊，係佢往日嘅相好，感情好深㗎喎，所以佢話去咯，我就畀佢去啦。|0
wav/seoiwuzyun/090/090_248.wav|哎呀兄長啊你考慮得唔夠周到喇，如果吳某喺呢處就點都唔畀佢去㗎喇。|0
wav/seoiwuzyun/090/090_249.wav|娼妓之家迎新送舊，唔知害咗幾多人咯。|0
wav/seoiwuzyun/090/090_250.wav|更兼水性楊花，就算舊時有啲恩情，亦難出虔婆之手。|0
wav/seoiwuzyun/090/090_251.wav|史進呢次去呀，必定會吃虧。|0
wav/seoiwuzyun/090/090_252.wav|噉宋江就問吳用有咩嘢辦法補救啊噉。|0
wav/seoiwuzyun/090/090_253.wav|吳用呢就嗌顧大嫂嚟佢話：|0
wav/seoiwuzyun/090/090_254.wav|勞煩你去行一趟，你扮做個乞兒婆，偷偷入城，沿街去乞食探聽下消息。|0
wav/seoiwuzyun/090/090_255.wav|有咩嘢動靜喇就火急返嚟。|0
wav/seoiwuzyun/090/090_256.wav|如果史進韞喺個監牢喇，你就去𠼮啲獄卒，你話，史進往日呢對你有恩，要送碗飯畀佢噉。|0
wav/seoiwuzyun/090/090_257.wav|入咗監牢呢就暗中講畀史進知，話我哋月尾嗰晚，黃昏前後就必定嚟攻城嘅。|0
wav/seoiwuzyun/090/090_258.wav|叫史進啊喺廁所附近安排脱身之計啦。|0
wav/seoiwuzyun/090/090_259.wav|噉喺月尾嗰晚，你就喺城裏便放火為號，我哋呢度就進兵，噉呢件事就可以成功。|0
wav/seoiwuzyun/090/090_260.wav|跟住吳用呢又同宋江話：|0
wav/seoiwuzyun/090/090_261.wav|兄長，我哋要先打汶上縣，噉啲老百姓呢，就必定趯去東平府嘅。|0
wav/seoiwuzyun/090/090_262.wav|到其時，顧大嫂就混雜喺啲百姓裏便，乘機入城就無人知覺。|0
wav/seoiwuzyun/090/090_263.wav|吳用定落咗呢條計策之後，上馬返去東昌府。|0
wav/seoiwuzyun/090/090_264.wav|跟住宋江就命令解珍、解寶，帶咗五百幾人，攻打汶上縣。|0
wav/seoiwuzyun/090/090_265.wav|果然啲百姓呢就扶老攜幼拖男帶女走難，㗾㗾聲噉趯去東昌府喇。|0
wav/seoiwuzyun/090/090_266.wav|顧大嫂呢，頭髮蓬鬆衣衫襤褸就混雜喺啲人群裏便，就湧咗入城。|0
wav/seoiwuzyun/090/090_267.wav|通街咁嗌福心啦，好心啦噉到處乞食咯喎。|0
wav/seoiwuzyun/090/090_268.wav|噉究竟顧大嫂啊見唔見到史進呢？又救唔救到史進出嚟呢？|0
wav/seoiwuzyun/091/091_001.wav|顧大嫂扮咗個乞兒婆，跟埋啲走難嘅人啊，就混咗入城，到處咁打聽。|0
wav/seoiwuzyun/091/091_002.wav|佢嚟到衙門前便，打聽到史進呀果然係韞喺監牢裏便嚟，噉先至知道，軍師吳用確實係料事如神喇。|0
wav/seoiwuzyun/091/091_003.wav|第日，顧大嫂挽住個飯𨭌，就喺監獄前便行嚟行去，喺度等機會喇。|0
wav/seoiwuzyun/091/091_004.wav|過咗一陣，見到有個年老嘅差人喺監牢裏便行出嚟。|0
wav/seoiwuzyun/091/091_005.wav|顧大嫂就對住佢跪低就叩頭，淚如雨下流到叭叭聲。|0
wav/seoiwuzyun/091/091_006.wav|嗰個年老差人就問喇：你呢個乞兒婆喊咩嘢啊？|0
wav/seoiwuzyun/091/091_007.wav|哎呀，大哥，監牢裏便，韞住嗰個史大郎啊，係我舊時嘅主人。|0
wav/seoiwuzyun/091/091_008.wav|自從離開咗佢屋企，已經有成十年㗎喇。|0
wav/seoiwuzyun/091/091_009.wav|我只係知道佢，話喺江湖上做生意啫，唔知為咗咩嘢事要坐監呢而家。|0
wav/seoiwuzyun/091/091_010.wav|唉眼睇住冇人送飯，我伯爺婆，乞咗呢幾啖飯嚟送畀佢頂下肚餓啊。|0
wav/seoiwuzyun/091/091_011.wav|大哥啊，可憐下，好心帶我入去啦，好過做七層寶塔啊。|0
wav/seoiwuzyun/091/091_012.wav|嗯，佢係梁山泊嘅大賊嚟噃，犯咗死罪啊，邊個敢帶你入去啊？|0
wav/seoiwuzyun/091/091_013.wav|大哥，就算係一刀一剮，噉佢係自作自受啦。|0
wav/seoiwuzyun/091/091_014.wav|唉求下你可憐，做下好心，帶我個伯爺婆入去，送呢幾啖飯，等我報答下佢舊日之情啦。|0
wav/seoiwuzyun/091/091_015.wav|顧大嫂講完又喴喴聲咁喊。|0
wav/seoiwuzyun/091/091_016.wav|嗰個老差人就諗喇：|0
wav/seoiwuzyun/091/091_017.wav|哼哼，如果係個男人就話難帶佢入去啫，嗯一個女人之家有咩嘢緊要吖？|0
wav/seoiwuzyun/091/091_018.wav|噉好啦，你跟我嚟啦。|0
wav/seoiwuzyun/091/091_019.wav|於是就帶咗顧大嫂入去監牢裏便。|0
wav/seoiwuzyun/091/091_020.wav|顧大嫂見到史進，條頸帶住個重枷，條腰就纏住條鐵索，鎖到實一實。|0
wav/seoiwuzyun/091/091_021.wav|史進一眼見到顧大嫂誒，哎呀，乜都嚟咗啊？|0
wav/seoiwuzyun/091/091_022.wav|吃咗一驚，之又唔敢出聲。|0
wav/seoiwuzyun/091/091_023.wav|顧大嫂一便就詐喊，一便就餵飯畀史進食。|0
wav/seoiwuzyun/091/091_024.wav|有個節級就嚟喝佢喇：喂，呢個係問咗死罪嘅犯人嚟噃。|0
wav/seoiwuzyun/091/091_025.wav|獄不通風吖嘛，邊個放你入嚟送飯㗎！|0
wav/seoiwuzyun/091/091_026.wav|快啲行返出去快啲出去，慳返兩棍唔打你就係啦。|0
wav/seoiwuzyun/091/091_027.wav|顧大嫂見監牢裏便人多，好難講得清楚嘅，就只係講得一句説話：|0
wav/seoiwuzyun/091/091_028.wav|月尾嗰晚攻城啊，你喺監牢自己掙扎啦。|0
wav/seoiwuzyun/091/091_029.wav|史進再想問，顧大嫂已經畀啲小節級趕咗出牢門喇。|0
wav/seoiwuzyun/091/091_030.wav|噉史進啊，只係記住月尾嗰晚呢句説話。|0
wav/seoiwuzyun/091/091_031.wav|呢個係三月，係大月。|0
wav/seoiwuzyun/091/091_032.wav|到咗廿九，史進聽見兩個節級喺度傾偈，有一個就問喇，今日係幾時啊噉。|0
wav/seoiwuzyun/091/091_033.wav|嗰個小節級啊記錯咗喎，佢就回答話喇：|0
wav/seoiwuzyun/091/091_034.wav|今晚又月尾咯，等陣晏啲買沓元寶嚟燒下，拜下啲冤鬼至得。|0
wav/seoiwuzyun/091/091_035.wav|史進聽咗呢句説話，嗨呀，恨不得啊馬上天黑。|0
wav/seoiwuzyun/091/091_036.wav|到咗夜晚喇，有個小節級飲到半醉，帶史進去廁所，史進就呃佢話喇：誒你睇下，後便係邊個？|0
wav/seoiwuzyun/091/091_037.wav|嗰個小節級就唔係擰轉頭咯，史進啪聲拗爛副枷，對住個小節級面門一枷㩧過去將佢打倒喺地下嚟。|0
wav/seoiwuzyun/091/091_038.wav|順手啊執嚿磚頭，敲開咗手銬，佢碌大雙眼，衝到入去辦公室。|0
wav/seoiwuzyun/091/091_039.wav|嗰幾個差人而家都飲醉咗酒，畀史進兜頭兜面咁打，死嘅死啊趯嘅趯。|0
wav/seoiwuzyun/091/091_040.wav|史進拉開道牢門，就一味等外便嚟救佢咯。|0
wav/seoiwuzyun/091/091_041.wav|同時又將牢裏便所有個犯人啊冚𠾴唥放晒，總共有五六十人，就喺監牢裏便哦嗬噉吶喊起上嚟一齊走嘞。|0
wav/seoiwuzyun/091/091_042.wav|噉有人報畀太守知呢，程萬里呀，驚到面如土色，連忙搵人請兵馬都監董平嚟商量。|0
wav/seoiwuzyun/091/091_043.wav|董平就話喇：城裏便必定有奸細，要派多啲人，包圍咗呢個傢伙至得。|0
wav/seoiwuzyun/091/091_044.wav|我啊趁呢個機會，帶兵出城去捉宋江。|0
wav/seoiwuzyun/091/091_045.wav|請相公你緊守城池，派幾十個差人圍定個牢門，唔好畀佢走甩。|0
wav/seoiwuzyun/091/091_046.wav|跟住董平就上馬，點起啲兵卒就去咗咯。|0
wav/seoiwuzyun/091/091_047.wav|程太守就點齊所有嘅節級、虞候、押番，人人都揸住槍棒就去大牢前便圍實大聲咁吶喊。|0
wav/seoiwuzyun/091/091_048.wav|史進喺監牢裏便又唔敢輕舉妄動啊唔敢出嚟噃，之外便嘅人呢又唔敢入去。|0
wav/seoiwuzyun/091/091_049.wav|顧大嫂就唯有叫苦咯呢趟。|0
wav/seoiwuzyun/091/091_050.wav|而家又講下董平啊佢點起兵馬，喺四更嘅時候呢，就殺奔宋江嘅營寨。|0
wav/seoiwuzyun/091/091_051.wav|偵察軍情嘅兵卒仔，就嚟報告宋江聽啦。|0
wav/seoiwuzyun/091/091_052.wav|宋江就話喇：唉，必定係顧大嫂喺城裏便又吃虧。|0
wav/seoiwuzyun/091/091_053.wav|好啦，佢既然殺嚟，我哋準備迎敵。|0
wav/seoiwuzyun/091/091_054.wav|號令一下，就各路軍馬都出動。|0
wav/seoiwuzyun/091/091_055.wav|當時個天啱啱光，正好遇正董平嘅兵馬，噉兩便都擺開陣勢。|0
wav/seoiwuzyun/091/091_056.wav|原來董平個人啊，心靈機巧，三教九流就無所不通，吹簫彈琴就無有不會嘅；|0
wav/seoiwuzyun/091/091_057.wav|所以山東、河北啊，都稱佢做風流雙槍將。|0
wav/seoiwuzyun/091/091_058.wav|宋江喺陣前，見咗董平啊一表人才十分鐘意。|0
wav/seoiwuzyun/091/091_059.wav|又見到佢個箭壺裏便插住一面旗仔，上面寫住一副對聯：英雄雙槍將，風流萬戶侯。|0
wav/seoiwuzyun/091/091_060.wav|當時宋江就派韓滔出馬迎敵。|0
wav/seoiwuzyun/091/091_061.wav|韓滔手執鐵搠，直取董平啊。|0
wav/seoiwuzyun/091/091_062.wav|董平嗰對鐵槍啊舞到神出鬼沒，韓滔唔係佢手腳。|0
wav/seoiwuzyun/091/091_063.wav|於是宋江呢就再叫金槍手徐寧，去替韓滔返嚟。|0
wav/seoiwuzyun/091/091_064.wav|徐寧飛馬而出啊，挺起鉤鐮槍接住董平廝殺。|0
wav/seoiwuzyun/091/091_065.wav|兩個人喺戰場上面鬥到五十個回合，不分勝敗。|0
wav/seoiwuzyun/091/091_066.wav|打咗咁耐喇，宋江就怕徐寧頂唔住，就命令鳴金收兵。|0
wav/seoiwuzyun/091/091_067.wav|徐寧勒轉馬頭，就返陣嘞噃，哈，你收兵我唔肯收兵噃，董平舉起雙槍啊一直追殺過去。|0
wav/seoiwuzyun/091/091_068.wav|宋江用條馬鞭一揮，四面嘅兵卒一齊上嚟圍住。|0
wav/seoiwuzyun/091/091_069.wav|宋江就拍馬跑上高坡嗰處嚟到督戰，只見董平啊圍喺陣內。|0
wav/seoiwuzyun/091/091_070.wav|佢如果向東便呢，宋江就將號旗向東指，啲兵馬就向東便嚟圍佢；|0
wav/seoiwuzyun/091/091_071.wav|佢如果向西便呢，號旗就向西指，噉啲兵馬就向西便嚟圍佢。|0
wav/seoiwuzyun/091/091_072.wav|董平喺陣裏便橫衝直撞，舞住兩支槍一直殺到申時之後，就衝開條血路，殺返出去。|0
wav/seoiwuzyun/091/091_073.wav|宋江呢亦唔去追佢。|0
wav/seoiwuzyun/091/091_074.wav|噉董平見打唔贏唄，當晚就收兵回城。|0
wav/seoiwuzyun/091/091_075.wav|宋江就漏夜起兵，一直逼到城腳底沊沊𡃈噉圍住。|0
wav/seoiwuzyun/091/091_076.wav|喺呢個時候，顧大嫂仲喺城裏便嚟㗎佢就唔敢放火，史進又唔出得嚟，兩便都喺度頂住。|0
wav/seoiwuzyun/091/091_077.wav|呢，而家有件事啊要講下先，原來程太守有個女，生得十分之靚。|0
wav/seoiwuzyun/091/091_078.wav|董平又仲未有老婆，曾經好多次啊都派人去求親，程太守都冇應承。|0
wav/seoiwuzyun/091/091_079.wav|因此呢，佢哋兩個平時都係有啲言和意不和嘅。|0
wav/seoiwuzyun/091/091_080.wav|當晚，董平帶兵入城之後，佢又派個心腹家人，乘機嚟問呢頭親事。|0
wav/seoiwuzyun/091/091_081.wav|程太守就回答佢話喇：誒我係個文官，佢係武官，噉招佢做女婿呢，嘿嘿本來係好啱嘅；|0
wav/seoiwuzyun/091/091_082.wav|只不過而家賊寇臨城，事在危急噃，如果喺呢個時候吓，哈哈，談婚論嫁，就會畀人恥笑㗎喇。|0
wav/seoiwuzyun/091/091_083.wav|誒等到將來退咗賊兵，城池無事咯，到其時再嚟議親都亦未為晚啦吓。|0
wav/seoiwuzyun/091/091_084.wav|噉嗰個人就將呢句説話回覆畀董平。|0
wav/seoiwuzyun/091/091_085.wav|董平雖然個口啊都話係，係，講得啱講得啱。|0
wav/seoiwuzyun/091/091_086.wav|但係個心呢就唔係點歡喜，佢就係怕程太守日後唔肯啊。|0
wav/seoiwuzyun/091/091_087.wav|噉呢頭呢，宋江就漏夜攻城非常之猛烈，程太守啊催董平出去應戰。|0
wav/seoiwuzyun/091/091_088.wav|董平嬲，披掛上馬，帶領三軍啊出城交戰。|0
wav/seoiwuzyun/091/091_089.wav|宋江喺陣前對董平話：諒你單槍匹馬，寡將一名，點敵得過我吖？|0
wav/seoiwuzyun/091/091_090.wav|古人都有話啦嘛：大廈將傾非一木可支啊。|0
wav/seoiwuzyun/091/091_091.wav|你睇，我手下雄兵十萬，猛將千員，替天行道，濟困扶危，快啲投降免你一死啦。|0
wav/seoiwuzyun/091/091_092.wav|董平發火咯，佢大喝一聲話：哼！紋面小吏，該死狂徒，大膽亂講！|0
wav/seoiwuzyun/091/091_093.wav|講完，佢舉起雙槍直撲宋江。|0
wav/seoiwuzyun/091/091_094.wav|宋江呢便呢，左有林沖，右有花榮，兩個一齊出馬嚟戰董平嘞。|0
wav/seoiwuzyun/091/091_095.wav|大約鬥咗幾個回合，兩個人拍馬就走噃。|0
wav/seoiwuzyun/091/091_096.wav|宋江嘅兵馬就詐諦打輸，趯到散晒。|0
wav/seoiwuzyun/091/091_097.wav|董平以為得法喇呢趟，立功機會到喇，就拍馬去追。|0
wav/seoiwuzyun/091/091_098.wav|宋江佢哋一路就退到壽春縣界，宋江喺前便走，董平後便追。|0
wav/seoiwuzyun/091/091_099.wav|離城大概有十零里啦，就嚟到一個村鎮，兩便都係草屋，中間係一條馬路。|0
wav/seoiwuzyun/091/091_100.wav|董平就唔知道佢係計啊，就一味拍衡馬搏命咁追。|0
wav/seoiwuzyun/091/091_101.wav|宋江使咩嘢計呢？係噉嘅：|0
wav/seoiwuzyun/091/091_102.wav|宋江因為見到董平咁厲害，隔晚呢，就已經命令王矮虎、一丈青、張青、孫二娘佢哋四個人，帶住百幾兵，先不先就喺草屋兩便埋伏好；|0
wav/seoiwuzyun/091/091_103.wav|擺咗幾條絆馬索喺路上，又用薄薄一層泥冚返住，就等到董平嚟嘅時候呢，以打鑼為號，就將啲絆馬索一齊拉起，準備捉董平嘅。|0
wav/seoiwuzyun/091/091_104.wav|好喇，董平正係追追下，就嚟到嗰處咯喎，聽見背後孔明、孔亮大聲嗌話：勿傷吾主！|0
wav/seoiwuzyun/091/091_105.wav|係呢個時候，佢啱啱就追到草屋前便，嗙咁一聲鑼響，兩便嘅門扇一齊打開就拉起啲繩索。|0
wav/seoiwuzyun/091/091_106.wav|嗰只馬啱啱想返轉頭，哈，背後嘅絆馬索又一齊拉起，就將隻馬𠽤倒，董平就成個𢴈咗喺地嚟。|0
wav/seoiwuzyun/091/091_107.wav|左便撞出一丈青、王矮虎，右便就撞出張青、孫二娘一齊湧上嚟，將董平捉住。|0
wav/seoiwuzyun/091/091_108.wav|將佢嘅頭盔、衣甲、雙槍、馬匹冚𠾴唥繳晒，就用條麻繩啊捩轉手綁實佢。|0
wav/seoiwuzyun/091/091_109.wav|兩個女將啊手執鋼刀，押住董平嚟見宋江喇。|0
wav/seoiwuzyun/091/091_110.wav|宋江先前就跑過咗嗰迾草屋，就勒住馬，企定喺樖楊樹下便，就等到呢兩個女頭領解董平過嚟。|0
wav/seoiwuzyun/091/091_111.wav|宋江一見到就喝嗰兩個女將話喇：唉，我叫你哋去請董將軍，邊個叫你哋綁佢嚟㗎！|0
wav/seoiwuzyun/091/091_112.wav|兩個女將即刻耷低頭：係，係。噉就退下。|0
wav/seoiwuzyun/091/091_113.wav|宋江慌忙落馬，親自嚟同董平解開繩索，除咗自己嘅護甲錦袍，畀董平着返，然後就跪低就拜。|0
wav/seoiwuzyun/091/091_114.wav|董平慌忙答禮。|0
wav/seoiwuzyun/091/091_115.wav|宋江話：如果得到將軍不棄微賤，就請將軍你做山寨之主。|0
wav/seoiwuzyun/091/091_116.wav|唉，小將乃係被擒之人，萬死猶輕啊。|0
wav/seoiwuzyun/091/091_117.wav|如果得到收容做個小卒，實為萬幸啊。|0
wav/seoiwuzyun/091/091_118.wav|敝寨地連水泊，素來都冇出嚟擾害地方。|0
wav/seoiwuzyun/091/091_119.wav|而家因為缺少糧食，所以先至嚟東平府借糧，並冇其他意思嘅。|0
wav/seoiwuzyun/091/091_120.wav|董平又話：程萬里嗰個傢伙，本來係童貫門下嘅教書先生，得到呢個肥缺點會話唔害百姓㗎？|0
wav/seoiwuzyun/091/091_121.wav|如果兄長肯畀我返去，噉小將一定騙開城門，殺入去城裏便，奪取錢糧作為報效。|0
wav/seoiwuzyun/091/091_122.wav|宋江非常之歡喜，就叫啲小嘍啰，將啲盔甲、槍馬還返畀董平。|0
wav/seoiwuzyun/091/091_123.wav|董平就披掛上馬，佢在前就宋江兵馬在後，捲起晒啲旗幟一齊嚟到東平城下。|0
wav/seoiwuzyun/091/091_124.wav|董平行喺前便勒住馬，大聲叫話：上面快啲打開城門！|0
wav/seoiwuzyun/091/091_125.wav|守門嘅軍士用火把一照下，認得係董都監，即刻就大開城門放落吊橋咯噃。|0
wav/seoiwuzyun/091/091_126.wav|董平一拍隻馬搶先衝入去，斬斷咗鐵鎖；|0
wav/seoiwuzyun/091/091_127.wav|背後宋江嘅兵馬就長驅直進喇，殺入城裏便。|0
wav/seoiwuzyun/091/091_128.wav|一入咗城，宋江即刻傳令，唔准殺害百姓，唔准放火燒人房屋。|0
wav/seoiwuzyun/091/091_129.wav|董平一直去到程太守嘅住宅，殺咗程太守一家嘅人口就搶咗佢個女。|0
wav/seoiwuzyun/091/091_130.wav|宋江首先呢，就叫人打開監牢，救咗史進出嚟；|0
wav/seoiwuzyun/091/091_131.wav|跟住呢就打開府庫，攞晒啲金銀財帛，又打開糧倉，將啲糧食啊裝晒上車，派人護送返去梁山泊先。|0
wav/seoiwuzyun/091/091_132.wav|噉史進自己呢，就帶人去李瑞蘭屋企啊，將嗰個老虔婆一門大小，碎尸萬段。|0
wav/seoiwuzyun/091/091_133.wav|宋江呢又將太守屋企嘅家財啊，分晒畀啲居民。|0
wav/seoiwuzyun/091/091_134.wav|同時沿街宣佈，講畀啲百姓聽，話嗰個害民州官已經殺咗喇，你哋啲良民百姓就各安生理啦噉。|0
wav/seoiwuzyun/091/091_135.wav|宣佈完之後就全部人馬撤出東平府，一齊返去安山鎮。|0
wav/seoiwuzyun/091/091_136.wav|宋江正話想凱旋返去梁山泊，點知白日鼠白勝啊，飛奔嚟到報告畀宋江聽，佢話：|0
wav/seoiwuzyun/091/091_137.wav|係大哥，盧俊義去打東昌府，連氣輸咗兩陣啊。|0
wav/seoiwuzyun/091/091_138.wav|城裏便有個猛將，姓張名清，係彰德府人，虎騎出身；|0
wav/seoiwuzyun/091/091_139.wav|最叻就係飛石打人啊真係百發百中，人人都叫佢做沒羽箭嘅。|0
wav/seoiwuzyun/091/091_140.wav|佢手下有兩員副將：|0
wav/seoiwuzyun/091/091_141.wav|一個就叫做花項虎龔旺，佢周身都刺住虎斑，條頸處呀仲套住個老虎頭添嘅，喺馬上會使飛槍；|0
wav/seoiwuzyun/091/091_142.wav|另外一個呢就叫做中箭虎丁得孫，塊面同埋條頸處呢都有啲𤶸嘅，喺馬上會使飛叉。|0
wav/seoiwuzyun/091/091_143.wav|噉盧員外就帶兵去到啦，一連十日佢哋都唔出嚟打。|0
wav/seoiwuzyun/091/091_144.wav|到咗前日，張清就出城嚟交鋒喇。|0
wav/seoiwuzyun/091/091_145.wav|我哋呢便呢，就派郝思文出馬迎敵啦。|0
wav/seoiwuzyun/091/091_146.wav|打咗冇幾個回合，張清啊走嘞噃。|0
wav/seoiwuzyun/091/091_147.wav|郝思文咪追上去咯，就畀佢喺額角上面打咗粒石仔，跌咗落馬；|0
wav/seoiwuzyun/091/091_148.wav|好彩燕青啊，一箭射中張清隻戰馬。|0
wav/seoiwuzyun/091/091_149.wav|因此啊救返郝思文條命咋，之噉就輸咗一陣啦。|0
wav/seoiwuzyun/091/091_150.wav|第日，混世魔王樊瑞，就帶埋項充、李袞，舞起團牌去迎戰喇。|0
wav/seoiwuzyun/091/091_151.wav|點知畀丁得孫呀，喺胳肋底下便，瀡聲摽出個標叉，打正項充，因此又輸咗一陣。|0
wav/seoiwuzyun/091/091_152.wav|而家，佢哋兩個人喺船裏便養病啊，軍師特意叫小弟嚟請大哥，快啲去幫手啊。|0
wav/seoiwuzyun/091/091_153.wav|宋江聽見噉講就歎咗一啖氣話：唉，盧俊義真係冇緣分喇。|0
wav/seoiwuzyun/091/091_154.wav|我特登分派吳學究同公孫勝去幫佢㗎喇，就係想佢馬到成功，等佢做山寨之主，點知又遇到敵手。|0
wav/seoiwuzyun/091/091_155.wav|唉，既然係噉樣，我哋各位兄弟一齊帶兵去幫手啦。|0
wav/seoiwuzyun/091/091_156.wav|於是即刻傳令出發。|0
wav/seoiwuzyun/091/091_157.wav|一直去到東昌府，就同盧俊義嘅大軍啊會合喇。|0
wav/seoiwuzyun/091/091_158.wav|呢一日，宋江正話同盧俊義商量緊，啲小嘍啰就嚟報告話沒羽箭張清嚟挑戰啊噉。|0
wav/seoiwuzyun/091/091_159.wav|宋江啊率領住大家，喺平川曠野，擺開陣勢。|0
wav/seoiwuzyun/091/091_160.wav|大小頭領一齊上馬，跟隨宋江啊嚟到門旗之下。|0
wav/seoiwuzyun/091/091_161.wav|咚咚咚咚咚咚咚咚咚咚咚咚咚，咚咚咚咚咚咚咚咚咚，咚咚咚咚咚咚咚咚咚，三通鼓打完。|0
wav/seoiwuzyun/091/091_162.wav|張清啊騎住戰馬，來回咁跑啊沙塵滾滾。|0
wav/seoiwuzyun/091/091_163.wav|喺門旗下便啊，左便閃出嗰個花項虎龔旺，右便就閃出呢個中箭虎丁得孫。|0
wav/seoiwuzyun/091/091_164.wav|三騎馬嚟到陣前，張清用手指住宋江大罵佢話：|0
wav/seoiwuzyun/091/091_165.wav|哼，水窪草賊，願決一戰啊！|0
wav/seoiwuzyun/091/091_166.wav|宋江就問喇：邊個敢去戰張清啊？|0
wav/seoiwuzyun/091/091_167.wav|只見陣內有一位英雄，憤怒躍馬就舞起鉤鐮槍出到陣前。|0
wav/seoiwuzyun/091/091_168.wav|宋江一睇，原來係金槍手徐寧。|0
wav/seoiwuzyun/091/091_169.wav|宋江個心暗暗歡喜：嗯，佢正係對手啊。|0
wav/seoiwuzyun/091/091_170.wav|呢陣時徐寧飛馬直取張清。|0
wav/seoiwuzyun/091/091_171.wav|兩馬雙交雙槍並舉。|0
wav/seoiwuzyun/091/091_172.wav|鬥咗唔到五個回合，張清就走，徐寧去追。|0
wav/seoiwuzyun/091/091_173.wav|張清用左手揸住長槍，右手喺錦袋裏便摸出粒石仔，一扭轉身，對準徐寧面門啪噉就一塊石仔打過去。|0
wav/seoiwuzyun/091/091_174.wav|打正徐寧嘅眉心，哎呀，徐寧當堂翻身落馬。|0
wav/seoiwuzyun/091/091_175.wav|龔旺、丁得孫就想嚟捉人嘞喎。|0
wav/seoiwuzyun/091/091_176.wav|好在宋江陣上人多，呂方、郭盛，兩騎馬兩支戟，飛跑出嚟救咗佢返去。|0
wav/seoiwuzyun/091/091_177.wav|宋江佢哋都大驚失色啊，佢再問喇：邊個頭領接住去廝殺啊？|0
wav/seoiwuzyun/091/091_178.wav|宋江話口未完，喺佢馬後，有一員大將飛奔而出，睇下，原來係錦毛虎燕順。|0
wav/seoiwuzyun/091/091_179.wav|宋江本來想攔佢嘅，但係佢騎住馬，𡃈𡃈聲已經飛跑出去。|0
wav/seoiwuzyun/091/091_180.wav|燕順接住張清，鬥咗幾個回合，招架唔住就撥轉馬頭就走。|0
wav/seoiwuzyun/091/091_181.wav|張清啊跟住尾，搏命咁追，攞住塊石仔，對住燕順嘅背枚一掟，打正鐵甲後便嘅護心鏡上便，咣一聲，打到燕順呀，伏住喺馬鞍急急走人。|0
wav/seoiwuzyun/091/091_182.wav|喺宋江陣上有個人大聲嗌話：我唔怕佢！|0
wav/seoiwuzyun/091/091_183.wav|拍馬提搠啊飛出陣去。|0
wav/seoiwuzyun/091/091_184.wav|宋江一睇下，原來係百勝將韓滔。|0
wav/seoiwuzyun/091/091_185.wav|佢一出到陣，半句話都唔講啊就打張清。|0
wav/seoiwuzyun/091/091_186.wav|兩馬互相一衝埋去，喎嗬，噉兩便人馬齊聲吶喊助威。|0
wav/seoiwuzyun/091/091_187.wav|韓滔要喺宋江面前，顯下自己嘅本事，就抖擻精神啊大戰張清。|0
wav/seoiwuzyun/091/091_188.wav|打咗唔到十個回合，張清又走。|0
wav/seoiwuzyun/091/091_189.wav|韓滔估計佢會飛石打嚟嘅就冇去追佢。|0
wav/seoiwuzyun/091/091_190.wav|張清擰轉頭，唔見佢追嚟，就即刻勒馬返返轉頭。|0
wav/seoiwuzyun/091/091_191.wav|韓滔正話挺起支搠去迎敵啦，點知張清暗暗藏住塊石仔，一起手，打正韓滔個鼻哥，哎呀呀呀呀呀呀呀呀呀，只見鮮血惦流，逃返去本陣。|0
wav/seoiwuzyun/091/091_192.wav|彭玘見咗發大火咯，都唔等宋公明嘅將令啊，舞起三尖兩刃刀飛馬直取張清。|0
wav/seoiwuzyun/091/091_193.wav|兩個都未曾交馬，畀張清暗暗藏住粒石仔喺手嚟，啡噉一聲打中彭玘塊面，啊嗬，掉低三尖兩刃刀啊飛馬回陣。|0
wav/seoiwuzyun/091/091_194.wav|宋江見輸咗幾個將領，個心好驚，就想收兵嘞噃。|0
wav/seoiwuzyun/091/091_195.wav|只見盧俊義後便有個人大聲嗌話：|0
wav/seoiwuzyun/091/091_196.wav|如果今日丟晒架，聽日仲點樣廝殺啊？|0
wav/seoiwuzyun/091/091_197.wav|即管睇下石仔打唔打到我吖嗱？|0
wav/seoiwuzyun/091/091_198.wav|宋江一睇，乃係醜郡馬宣贊，佢拍馬舞刀啊直奔張清。|0
wav/seoiwuzyun/091/091_199.wav|張清話喇：一個嚟一個走，兩個嚟兩個逃，你知唔知我飛石嘅厲害啊！|0
wav/seoiwuzyun/091/091_200.wav|宣贊就話喇：你打得人哋，打唔到我啊。|0
wav/seoiwuzyun/091/091_201.wav|話猶未了，張清隻手一起，一石仔打正宣贊嘅嘴邊哎呀呀呀，厲害啊，翻身落馬。|0
wav/seoiwuzyun/091/091_202.wav|龔旺、丁得孫正話要嚟捉人，好在宋江陣上人多，就大家將宣贊救咗返去。|0
wav/seoiwuzyun/091/091_203.wav|宋江見咗，怒氣沖天。|0
wav/seoiwuzyun/091/091_204.wav|佢掹出把劍嚟，割件戰袍發誓佢話：我如果唔捉到呢個人就誓不回軍！|0
wav/seoiwuzyun/091/091_205.wav|呼延灼見宋江發誓佢就話喇：兄長噉樣講，仲要我哋弟兄有乜嘢用啊！|0
wav/seoiwuzyun/091/091_206.wav|一拍隻踢雪烏騅馬，直到陣前就大鬧張清話：|0
wav/seoiwuzyun/091/091_207.wav|無知小輩，唔好咁狂妄，識唔識得大將呼延灼啊？|0
wav/seoiwuzyun/091/091_208.wav|嘿嘿，辱國敗將，你亦要遭我毒手。|0
wav/seoiwuzyun/091/091_209.wav|説話未完一石仔就飛過嚟。|0
wav/seoiwuzyun/091/091_210.wav|呼延灼見到石仔飛嚟，急急用條鞭去隔啦，點知一下打正喺手腕，手都軟晒，就使唔逳條鋼鞭就唯有返去本陣喇。|0
wav/seoiwuzyun/091/091_211.wav|宋江話喇：哎呀，馬軍頭領，都畀佢打傷，步軍頭領，邊個敢去捉呢個張清啊？|0
wav/seoiwuzyun/091/091_212.wav|只見赤髮鬼劉唐，手執朴刀挺身出戰。|0
wav/seoiwuzyun/091/091_213.wav|張清見咗就哈哈大笑咯，佢鬧佢話：哈哈哈哈哈，你嗰班敗將，馬軍尚且輸咗，何況步卒呢？|0
wav/seoiwuzyun/091/091_214.wav|劉唐好嬲啊，就直奔張清。|0
wav/seoiwuzyun/091/091_215.wav|張清唔同佢打，跑馬歸陣噃，劉唐啊噔噔聲追上去。|0
wav/seoiwuzyun/091/091_216.wav|追到喇，劉唐手快腳快，一朴刀斬過去，就斬正張清匹戰馬。|0
wav/seoiwuzyun/091/091_217.wav|嗰匹馬嘅後蹄踢起上嚟，條馬尾一拂，就掃正劉唐嘅面門，搞到佢呀眼都花晒，就畀張清一石仔就打到佢跌喺地嚟。|0
wav/seoiwuzyun/091/091_218.wav|佢正喺度掙扎，就畀張清手下啲兵卒湧上嚟就橫拖掂掹就拉咗佢走。|0
wav/seoiwuzyun/091/091_219.wav|宋江啊大嗌喇：邊個去救劉唐？邊個去救劉唐啊？|0
wav/seoiwuzyun/091/091_220.wav|只見青面獸楊志就拍馬舞刀直取張清。|0
wav/seoiwuzyun/091/091_221.wav|張清啊詐假意舞起支槍嚟迎戰，楊志一刀斬過去，張清嚟個鐙裏藏身，噉楊志呢一刀就斬空咗咯。|0
wav/seoiwuzyun/091/091_222.wav|張清隻手揸住粒石仔，喝一聲話：着！|0
wav/seoiwuzyun/091/091_223.wav|嗰粒石仔喺小掩旁邊就飛咗過去。|0
wav/seoiwuzyun/091/091_224.wav|跟住張清又一石仔，噹聲打中咗頭盔上便，嚇到楊志啊膽喪心寒，伏喺馬鞍歸陣。|0
wav/seoiwuzyun/091/091_225.wav|宋江睇咗就非常之苦惱，佢吟沉話：|0
wav/seoiwuzyun/091/091_226.wav|如果今日輸咗鋭氣，點返得去梁山泊？|0
wav/seoiwuzyun/091/091_227.wav|邊個同我出呢一啖氣呢？|0
wav/seoiwuzyun/091/091_228.wav|朱仝聽到，就睇一睇雷橫話喇：喂，一個頂唔住我哋兩個一齊去夾攻咯。|0
wav/seoiwuzyun/091/091_229.wav|於是朱仝在左，雷橫在右，兩條朴刀殺出陣前咯喎。|0
wav/seoiwuzyun/091/091_230.wav|張清笑喇：哈哈，一個冇用又添一個，我任你十個嚟又點話呢？|0
wav/seoiwuzyun/091/091_231.wav|張清全無懼色，真係連眼泣毛都唔眨下，佢靜靜地，扲定兩粒石仔喺手嚟。|0
wav/seoiwuzyun/091/091_232.wav|雷橫啊先到，張清手一起，哎呀，雷橫額頭上已經捱咗一下，僕喺地下嚟嘞。|0
wav/seoiwuzyun/091/091_233.wav|朱仝啊急急上前搶救咯，嘩條頸又畀石仔打中。|0
wav/seoiwuzyun/091/091_234.wav|關勝喺陣上，睇見兩個都受傷唄，就大挺神威，舞起青龍刀，縱開赤兔馬就嚟救朱仝、雷橫喇。|0
wav/seoiwuzyun/091/091_235.wav|剛剛搶救返兩個返去，張清又一石仔打過嚟，關勝連忙用把刀一隔，砰聲打中刀口，迸出火花。|0
wav/seoiwuzyun/091/091_236.wav|關勝都無心戀戰啊勒轉馬返轉頭。|0
wav/seoiwuzyun/091/091_237.wav|雙槍將董平見咗個心就諗喇：|0
wav/seoiwuzyun/091/091_238.wav|我而家，新新歸降宋江，如果唔顯下我啲武藝，上山之後亦都冇乜光彩啊。|0
wav/seoiwuzyun/091/091_239.wav|於是佢就手提雙槍，飛馬出陣。|0
wav/seoiwuzyun/091/091_240.wav|張清一見就鬧佢喇：嘿，我同你鄰近州府，唇齒之邦，共同滅賊噉先至啱㗎嘛。|0
wav/seoiwuzyun/091/091_241.wav|你因乜事幹背叛朝廷，真係自取其辱啊！|0
wav/seoiwuzyun/091/091_242.wav|董平發起火啊直取張清，兩馬雙交，軍器並舉。|0
wav/seoiwuzyun/091/091_243.wav|兩條槍呀，好似銀蛇狂舞，四隻手上下翻飛。|0
wav/seoiwuzyun/091/091_244.wav|大概鬥咗六七個回合，張清撥馬就走，董平話喇：|0
wav/seoiwuzyun/091/091_245.wav|第二個捱你石仔，你點打到我㗎？|0
wav/seoiwuzyun/091/091_246.wav|張清帶住支槍，喺錦囊裏便摸出一粒石仔。|0
wav/seoiwuzyun/091/091_247.wav|手一起，石仔就好似流星閃電噉啡聲飛過嚟。|0
wav/seoiwuzyun/091/091_248.wav|董平眼明手快一下就撥過粒石仔。|0
wav/seoiwuzyun/091/091_249.wav|張清見打唔到唄，就再攞第二粒石仔又打過去，點知又畀董平閃過咗。|0
wav/seoiwuzyun/091/091_250.wav|兩粒石仔都打唔着，張清個心慌。|0
wav/seoiwuzyun/091/091_251.wav|當時，嗰兩匹馬都頭尾相接，張清已經走到陣門左側，董平啊對住佢背枚一槍刺過去。|0
wav/seoiwuzyun/091/091_252.wav|張清一閃，嚟個鐙裏藏身，董平就刺空咗咯。|0
wav/seoiwuzyun/091/091_253.wav|嗰條槍㨃過咗前頭，噉董平嗰匹馬同張清嘅馬就啱啱一拍喇。|0
wav/seoiwuzyun/091/091_254.wav|張清即刻掉低支槍，用雙手將董平連槍連手攬實一拖就拖唔逳，兩個人攬埋一嚿僂。|0
wav/seoiwuzyun/091/091_255.wav|哈哈，董平同張清打得咁燦爛，你哋估下邊個打贏吖嗱？|0
wav/seoiwuzyun/092/092_001.wav|張清同董平啊打得非常燦爛，兩個攬埋一嚿僂。|0
wav/seoiwuzyun/092/092_002.wav|喺宋江陣上索超望見噉唄，就舞起把大斧，衝上去幫手嘞噃。|0
wav/seoiwuzyun/092/092_003.wav|噉對陣龔旺同丁得孫呢，兩騎馬一齊衝出嚟截住索超廝殺。|0
wav/seoiwuzyun/092/092_004.wav|張清、董平又分拆唔開，索超、龔旺、丁得孫啊三匹馬攪成一堆。|0
wav/seoiwuzyun/092/092_005.wav|林沖、花榮、呂方、郭盛，四員大將一齊湧晒出去，兩條槍、兩支戟，嚟幫董平、索超嘞。|0
wav/seoiwuzyun/092/092_006.wav|張清見唔係頭路咯，撇開董平就跑馬入陣。|0
wav/seoiwuzyun/092/092_007.wav|董平就唔肯放過佢啊，直撞入去，哈一下就唔記得咗提防石仔。|0
wav/seoiwuzyun/092/092_008.wav|張清見董平追嚟，暗暗攞粒石仔喺手嚟，等佢隻馬嚟得近喇，喝一聲話：着！|0
wav/seoiwuzyun/092/092_009.wav|董平急急一閃，嗰粒石仔呀，喺耳腳上面啡聲擦過去。|0
wav/seoiwuzyun/092/092_010.wav|嘿咪搞，董平就返轉頭喇。|0
wav/seoiwuzyun/092/092_011.wav|索超撇開龔旺、丁得孫，亦都追入陣嚟。|0
wav/seoiwuzyun/092/092_012.wav|張清停住槍又攞粒石仔，對住索超就打過去，索超閃都閃唔切就打個面處叭叭聲流血，即刻攞住斧頭回陣嘞。|0
wav/seoiwuzyun/092/092_013.wav|呢個時候，林沖、花榮，就將龔旺截住喺一便；|0
wav/seoiwuzyun/092/092_014.wav|呂方、郭盛呢，就將丁得孫亦截埋喺另一便。|0
wav/seoiwuzyun/092/092_015.wav|龔旺個心慌，就將飛槍摽出嚟，哈，就摽唔到花榮、林沖。|0
wav/seoiwuzyun/092/092_016.wav|飛槍摽到人就話贏啫，摽唔到人就冇咗軍器嘞噃，就畀林沖、花榮監生捉咗返去。|0
wav/seoiwuzyun/092/092_017.wav|呢便丁得孫就舞起飛叉，死命噉抵敵呂方同郭盛。|0
wav/seoiwuzyun/092/092_018.wav|浪子燕青呢，喺陣門裏便見咗佢就諗喇：|0
wav/seoiwuzyun/092/092_019.wav|我哋呢便畀佢一陣咁耐，就打咗一十五員大將，如果連佢一個偏將都捉唔到仲有乜嘢面啊？|0
wav/seoiwuzyun/092/092_020.wav|佢放低條棍，喺身邊攞出張弓，射佢一箭，噱聲下就正中丁得孫嘅馬蹄；|0
wav/seoiwuzyun/092/092_021.wav|嗰隻馬僂低，就畀呂方、郭盛呢捉住丁得孫。|0
wav/seoiwuzyun/092/092_022.wav|張清想嚟救呢，但係寡不敵眾吖，就唯有押住劉唐就返去東昌府。|0
wav/seoiwuzyun/092/092_023.wav|太守喺城上見到張清前前後後，打咗梁山泊一十五員大將，雖然係損失咗龔旺同丁得孫，不過而家亦捉到呢個劉唐吖。|0
wav/seoiwuzyun/092/092_024.wav|噉返到嚟州衙門呢，就將劉唐啊攞副長枷釘住收入監先至算。|0
wav/seoiwuzyun/092/092_025.wav|而家再講下宋江，佢收兵返嚟，就將龔旺同丁得孫啊送上去梁山泊先。|0
wav/seoiwuzyun/092/092_026.wav|宋江啊再同盧俊義、吳用商量話：|0
wav/seoiwuzyun/092/092_027.wav|唉，我聽聞喺五代嘅時候，大梁王彥章，日影都未移動過就連氣打勝唐將三十六員。|0
wav/seoiwuzyun/092/092_028.wav|今日，張清一陣咁耐啫，就連氣打咗我一十五員大將，真係不在此人之下㗎，係個猛將啊。|0
wav/seoiwuzyun/092/092_029.wav|大家都冇説話講。|0
wav/seoiwuzyun/092/092_030.wav|宋江又話喇：我睇呢個人佢全靠龔旺、丁得孫做羽翼。|0
wav/seoiwuzyun/092/092_031.wav|而家佢嘅手足羽翼畀我哋捉咗咯，噉我哋就諗條好計嚟捉呢個人啦。|0
wav/seoiwuzyun/092/092_032.wav|吳用話：兄長放心，小生見識過呢個人，摸到佢嘅脾胃，已經安排好計劃喇。|0
wav/seoiwuzyun/092/092_033.wav|我哋將受咗傷嘅頭領送返去山寨先；|0
wav/seoiwuzyun/092/092_034.wav|然後，叫魯智深、武松、孫立同黃信、李立，率領全部水軍，安排車輛船隻水陸並進，氹張清出嚟，嗱，噉噉噉，就大功告成喇。|0
wav/seoiwuzyun/092/092_035.wav|吳用就佈置好嘞喎。|0
wav/seoiwuzyun/092/092_036.wav|而家再講下張清佢喺城內同太守商量，佢話：|0
wav/seoiwuzyun/092/092_037.wav|雖然係贏咗仗啊，之賊勢根本未除㗎，我哋，使人去探聽虛實，再作打算啦。|0
wav/seoiwuzyun/092/092_038.wav|於是就派人去偵察，過咗一陣，嗰個探事人返嚟報告話：|0
wav/seoiwuzyun/092/092_039.wav|係呀寨後西北方啊，唔知喺邊處運咗咁多糧食，有百幾架車，條河處呢，又有糧草船，大大細細有成五百幾隻。|0
wav/seoiwuzyun/092/092_040.wav|佢哋水陸並進，船馬同嚟，沿路呀有幾個頭領監管㗎。|0
wav/seoiwuzyun/092/092_041.wav|太守就話喇：咦，呢班賊人，唔通係有計？你千祈唔好遭佢毒手噃。|0
wav/seoiwuzyun/092/092_042.wav|不如再派人去探聽下，睇下究竟係真係假至得。|0
wav/seoiwuzyun/092/092_043.wav|第日，探事人返嚟報告話喇：|0
wav/seoiwuzyun/092/092_044.wav|大人啊，車上面都係糧食啊，仲賴瀉啲米添噃。|0
wav/seoiwuzyun/092/092_045.wav|嗰啲船呢，雖然係有嘢冚住嘅，不過都見到啲米袋露出嚟㗎。|0
wav/seoiwuzyun/092/092_046.wav|張清話喇：好，今晚出城，先截岸上嘅車，然後去打佢水上嘅船隻。|0
wav/seoiwuzyun/092/092_047.wav|太守你助戰一鼓而得啊。|0
wav/seoiwuzyun/092/092_048.wav|太守話喇：哎呀，呢條計好妙啊，不過將軍一定要小心在意至好啊。|0
wav/seoiwuzyun/092/092_049.wav|當晚，就叫啲兵卒食飽佢一餐，披掛好喇。|0
wav/seoiwuzyun/092/092_050.wav|張清啊手執長槍，率領一千兵卒，靜雞雞噉出城。|0
wav/seoiwuzyun/092/092_051.wav|當晚，微微有啲月色，滿天星斗。|0
wav/seoiwuzyun/092/092_052.wav|行咗唔到十里，就望見一大隊車，旗上面就明明寫住水滸寨忠義糧噉。|0
wav/seoiwuzyun/092/092_053.wav|張清啊見到魯智深擔住支禪杖，嗰件黑色嘅和尚袍呢就擸起衫腳扎喺腰嚟，帶頭行先。|0
wav/seoiwuzyun/092/092_054.wav|張清就話喇：哼，等呢個禿驢嘅頭殼，捱我一下石仔至得。|0
wav/seoiwuzyun/092/092_055.wav|魯智深啊擔住禪杖，呢個時候呢佢亦望見張清喇。|0
wav/seoiwuzyun/092/092_056.wav|佢詐假意唔知噃，大踏步一味行，哈，就唔記得咗提防佢嘅石仔。|0
wav/seoiwuzyun/092/092_057.wav|行行下，張清喺馬上喝一聲話：着！|0
wav/seoiwuzyun/092/092_058.wav|一粒石仔啊飛正魯智深嘅頭殼上面嘩打到佢鮮血惦流，向後就跌倒。|0
wav/seoiwuzyun/092/092_059.wav|張清嘅人馬喎嗬噉一齊吶喊，就衝過嚟。|0
wav/seoiwuzyun/092/092_060.wav|武松急急舞起兩把戒刀，死命去救返魯智深啊掉低咗糧車就走。|0
wav/seoiwuzyun/092/092_061.wav|張清搶到啲糧車，見到果然係米嚟個心都唔知幾高興，就唔去追魯智深喇，就押住啲糧車推咗入城。|0
wav/seoiwuzyun/092/092_062.wav|太守見咗亦非常之歡喜，即刻收起嚟，放咗入倉。|0
wav/seoiwuzyun/092/092_063.wav|張清話喇：我而家再去搶佢河裏便嘅米船。|0
wav/seoiwuzyun/092/092_064.wav|太守話好啊，將軍小心啲啊，小心啲啊。|0
wav/seoiwuzyun/092/092_065.wav|張清上馬就轉過咗南門，係噃，只見喺河上啲糧船呀不計其數咁多。|0
wav/seoiwuzyun/092/092_066.wav|張清就命令打開城門，一齊吶喊啊衝到河邊。|0
wav/seoiwuzyun/092/092_067.wav|哈，弊喇，先頭仲係有啲月色星光㗎，點知而家忽然間就陰雲滿布，黑霧遮天。|0
wav/seoiwuzyun/092/092_068.wav|啲馬步軍兵擰轉頭睇下，你同我對面都唔見人嘅，誒點解呢喂？|0
wav/seoiwuzyun/092/092_069.wav|嘿，原來係公孫勝使緊法術啊。|0
wav/seoiwuzyun/092/092_070.wav|張清見到噉啊，心又慌時眼又朦，想話返扯啦，進退都無路。|0
wav/seoiwuzyun/092/092_071.wav|四周圍一片吶喊聲，都唔知梁山人馬喺邊處打嚟嘅。|0
wav/seoiwuzyun/092/092_072.wav|冇幾耐，林沖帶住鐵騎軍兵，兩下手腳啊將張清連人帶馬趕咗落水。|0
wav/seoiwuzyun/092/092_073.wav|喺河裏便，原來係李俊、張橫、張順、三阮、兩童，八個水軍頭領，一字噉擺正喺嗰處。|0
wav/seoiwuzyun/092/092_074.wav|張清啊就算有三頭六臂啊都掙扎唔甩㗎啦呢趟，就畀阮氏三雄捉住，哈好似扮蟹咁扮，畀啲繩啊捆實佢，送咗入寨嘞。|0
wav/seoiwuzyun/092/092_075.wav|噉啊水軍頭領就飛報宋江，話捉到張清喇噉啦。|0
wav/seoiwuzyun/092/092_076.wav|吳用啊即刻催促大小頭領，漏夜攻城。|0
wav/seoiwuzyun/092/092_077.wav|噉啊剩返太守一個人就點支持得住吖，聽見城外四面炮響，好快就攻破城門喇，嚇到個太守呀，手揗腳震都冇路趯。|0
wav/seoiwuzyun/092/092_078.wav|宋江嘅兵馬殺入城中，首先就救咗劉唐；|0
wav/seoiwuzyun/092/092_079.wav|跟住呢就打開倉庫，將啲錢糧一部分就送返去梁山泊，一部分呢就分畀啲居民。|0
wav/seoiwuzyun/092/092_080.wav|呢個太守平時又好清廉，係個清官嚟，就饒恕咗佢冇殺佢。|0
wav/seoiwuzyun/092/092_081.wav|噉宋江佢哋喺州衙門裏便，聚集眾位頭領會面喇。|0
wav/seoiwuzyun/092/092_082.wav|只見水軍頭領，將張清解嚟喇。|0
wav/seoiwuzyun/092/092_083.wav|嗰啲畀張清打傷過嘅弟兄呀，嗨呀，咬牙切齒，都要嚟殺張清報仇噃。|0
wav/seoiwuzyun/092/092_084.wav|宋江見張清押到喇，親自落去堂階迎接佢，佢仲賠禮話：|0
wav/seoiwuzyun/092/092_085.wav|誤犯虎威，千祈唔好介意啊。|0
wav/seoiwuzyun/092/092_086.wav|就請佢上大廳。|0
wav/seoiwuzyun/092/092_087.wav|説話未講完，只見堂階下便魯智深，用條手巾包住個頭，攞住鐵禪杖，直衝上嚟要打張清。|0
wav/seoiwuzyun/092/092_088.wav|宋江啊隔開，喝佢話：唔准逳手唔准逳手。|0
wav/seoiwuzyun/092/092_089.wav|張清見宋江咁義氣，就跪低叩頭情願投降喇。|0
wav/seoiwuzyun/092/092_090.wav|於是宋江啊攞杯酒嚟，奠喺地下，拗斷支箭發誓話：|0
wav/seoiwuzyun/092/092_091.wav|各位弟兄如果要報仇就皇天不佑，死於刀劍之下。|0
wav/seoiwuzyun/092/092_092.wav|大家聽咗就冇人敢再出聲。|0
wav/seoiwuzyun/092/092_093.wav|唉，亦都係天罡星啊合當會聚，噉梗係義氣相投。|0
wav/seoiwuzyun/092/092_094.wav|宋江發完誓又話：各位弟兄，唔好為咗噉就傷咗情分啊吓，哈哈哈哈哈哈哈哈。|0
wav/seoiwuzyun/092/092_095.wav|眾人一齊放聲大笑，都唔知幾歡喜。|0
wav/seoiwuzyun/092/092_096.wav|就收拾軍馬準備回山喇。|0
wav/seoiwuzyun/092/092_097.wav|當時張清喺宋公明面前就舉薦東昌府一個獸醫，呢個人呢叫做皇甫端。|0
wav/seoiwuzyun/092/092_098.wav|張清話：呢個人，好會相馬㗎，啲牲口有咩嘢寒暑病症，落藥用針一醫就好，真係有伯樂之才。|0
wav/seoiwuzyun/092/092_099.wav|佢係幽州人氏，因為佢生得碧眼黃鬚，相貌十足個番人，所以人人都叫佢做紫髯伯。|0
wav/seoiwuzyun/092/092_100.wav|梁山泊亦用得着佢㗎，不如請佢帶埋妻小一齊上山呢。|0
wav/seoiwuzyun/092/092_101.wav|宋江聽咗好歡喜佢話：|0
wav/seoiwuzyun/092/092_102.wav|如果皇甫端肯去聚義，噉就好到極咯。|0
wav/seoiwuzyun/092/092_103.wav|張清見宋江確係咁愛惜人才嘅，即刻就去嗌皇甫端嚟拜見宋江同各位頭領。|0
wav/seoiwuzyun/092/092_104.wav|宋江見咗皇甫端一表非俗，碧眼重瞳，啲鬍鬚啊攣攣弓弓，過咗肚腩咁長嘅，就非常誇獎佢。|0
wav/seoiwuzyun/092/092_105.wav|皇甫端見到宋江係咁義氣，個心好歡喜，願意一同去聚義。|0
wav/seoiwuzyun/092/092_106.wav|跟住宋江呢就落命令，要各位頭領啊收拾車仗、糧食、金銀一齊出發，將東昌府、東平府嘅兩府錢糧啊運返去山寨。|0
wav/seoiwuzyun/092/092_107.wav|前軍後軍啊各位將領，各自率領人馬就返去梁山泊。|0
wav/seoiwuzyun/092/092_108.wav|大家返到梁山泊忠義堂之後啊，宋江啊叫人將龔旺、丁得孫放出嚟，亦都好好地嚟撫慰佢哋，於是兩個人呢都叩頭歸降。|0
wav/seoiwuzyun/092/092_109.wav|噉呢一次啊，又添咗皇甫端喺山寨，專做獸醫。|0
wav/seoiwuzyun/092/092_110.wav|董平、張清，亦都做咗山寨嘅頭領。|0
wav/seoiwuzyun/092/092_111.wav|宋江好高興，連忙叫人擺酒慶賀，噉大家都喺忠義堂上，依住次序坐落。|0
wav/seoiwuzyun/092/092_112.wav|宋江睇住咁多頭領，點一點，啱啱係一百零八員，噉佢又對各位弟兄話喇：|0
wav/seoiwuzyun/092/092_113.wav|我宋江自從鬧咗江州上山之後，全靠眾位弟兄英雄扶助，立我為尊。|0
wav/seoiwuzyun/092/092_114.wav|而家總共聚集到一百零八員頭領，哈，個心真係歡喜啊。|0
wav/seoiwuzyun/092/092_115.wav|自從晁蓋大哥歸天之後，但凡帶兵馬落山，必定係得勝返嚟，呢啲係上天保佑啊。|0
wav/seoiwuzyun/092/092_116.wav|同時，縱使有弟兄畀人捉咗，韞喺監嚟，或者係受咗傷，終歸都係冇事嘅。|0
wav/seoiwuzyun/092/092_117.wav|而家一百零八人，都喺晒呢處喇，確係古往今來實為罕有啊，哈哈哈哈哈哈。|0
wav/seoiwuzyun/092/092_118.wav|從前我哋兵馬一到，殺害生靈，都未曾祭過佢哋。|0
wav/seoiwuzyun/092/092_119.wav|我個心，想舉辦一次羅天大醮，報答下天地神靈眷佑之恩：|0
wav/seoiwuzyun/092/092_120.wav|一則就祈求上天保佑眾位兄弟，身心安樂；|0
wav/seoiwuzyun/092/092_121.wav|二則，就惟願朝廷早降恩光，赦免我哋逆天大罪，噉我哋就應當竭力捐軀，盡忠報國死而後已；|0
wav/seoiwuzyun/092/092_122.wav|三則上薦晁天王早生天界，世世生生再得相見，同時超度橫亡、惡死、火燒、水溺，一切無辜被害嘅人，個個都得到善報。|0
wav/seoiwuzyun/092/092_123.wav|我就係想辦呢一件事，唔知各位弟兄意下如何呢？|0
wav/seoiwuzyun/092/092_124.wav|眾位頭領都稱讚話喇：好啊好啊，呢個係善果好事嚟，大哥嘅主張唔錯啊。|0
wav/seoiwuzyun/092/092_125.wav|吳用就話喇：|0
wav/seoiwuzyun/092/092_126.wav|噉就請公孫勝主持打醮呢件事，然後我哋叫人落山去四周圍請啲有道行嘅道士上嚟山寨。|0
wav/seoiwuzyun/092/092_127.wav|同時呢，就使人去買齊嗰啲香燭啊紙馬啊，花果啊祭儀啊齋菜啊等等一切合用嘅物件啦。|0
wav/seoiwuzyun/092/092_128.wav|於是呢就擇咗個好日，就連氣七晝夜打醮。|0
wav/seoiwuzyun/092/092_129.wav|就嚟到日子喇，喺忠義堂前啊，掛起長幡四支，喺堂上啊搭咗三層高台；|0
wav/seoiwuzyun/092/092_130.wav|堂內呢就擺住七寶三清聖象，兩邊兩便，設二十八宿，十二宮辰，一切主醮星官神像；|0
wav/seoiwuzyun/092/092_131.wav|喺堂外，就擺住監壇崔、盧、鄧、竇四位神將。|0
wav/seoiwuzyun/092/092_132.wav|安排準備妥當喇，道士亦請齊返嚟喇，噉啊連公孫勝啊總共係四十九員。|0
wav/seoiwuzyun/092/092_133.wav|嗰日，天和氣朗，月白風清。|0
wav/seoiwuzyun/092/092_134.wav|宋江、盧俊義就為首，吳用同埋眾位頭領啊就按住次序上香。|0
wav/seoiwuzyun/092/092_135.wav|公孫勝啊主持呢件事吖，就帶住嗰四十八員道士啊，都喺忠義堂上打醮，每日呢就拜三次。|0
wav/seoiwuzyun/092/092_136.wav|到咗第七日，打完醮喇。|0
wav/seoiwuzyun/092/092_137.wav|宋江呢要祈求上天指示啊，就特意叫公孫勝啊寫咗張青詞，虔誠拜請啊奏聞天帝。|0
wav/seoiwuzyun/092/092_138.wav|就到第七日半夜，公孫勝喺虛皇壇嘅第一層，啲道士就喺第二層，宋江同眾位頭領喺第三層；|0
wav/seoiwuzyun/092/092_139.wav|所有個小頭目同埋啲嘍啰呢都喺壇下，個個都懇求上蒼，賜下指示。|0
wav/seoiwuzyun/092/092_140.wav|當晚三更嘅時候，聽見天上面咧噉一聲好似撕開匹布噉，正正喺西北乾方嘅天門上便。|0
wav/seoiwuzyun/092/092_141.wav|大家一睇下，嘩，好似啊，直篤篤噉豎起個金盤，兩頭尖啊中間闊，叫做天門開，又叫做天眼開噃。|0
wav/seoiwuzyun/092/092_142.wav|裏便啊毫光耀眼，霞彩繚繞，喺中間呢捲出一團火嚟，就圓沊沊噉嘅，一直碌嚟到虛皇壇。|0
wav/seoiwuzyun/092/092_143.wav|嗰團火，繞住個壇就碌咗一𡃈，就鑽咗入去正南地下噃。|0
wav/seoiwuzyun/092/092_144.wav|呢個時候呢，天眼已經合埋喇，噉啲道士落咗壇。|0
wav/seoiwuzyun/092/092_145.wav|宋江即刻叫人啊帶埋鐵鏟啊、鋤頭啊掘開啲泥，就去搵嗰團火咯喎。|0
wav/seoiwuzyun/092/092_146.wav|乜掘掘下掘到三尺深咁上下，見到有個石碑，喺正面兩側，都有天書文字嘅。|0
wav/seoiwuzyun/092/092_147.wav|當時宋江啊吩咐化紙、滿散，結束打醮。|0
wav/seoiwuzyun/092/092_148.wav|到咗天光，就請啲道士食咗齋，畀咗錢過佢哋。|0
wav/seoiwuzyun/092/092_149.wav|然後先至攞個石碑過嚟睇下，上便呢係龍章鳳篆刻住蝌蚪文，冇人識。|0
wav/seoiwuzyun/092/092_150.wav|喺道士裏頭啊，有一個人姓何，叫做玄通，佢就對宋江話喇：|0
wav/seoiwuzyun/092/092_151.wav|小道嘅祖先留落一冊文書，係教人辨驗天書嘅，裏頭都係古時嘅蝌蚪文字，所以呢貧道係識睇，等貧道譯出嚟，就知道講乜嘢㗎喇。|0
wav/seoiwuzyun/092/092_152.wav|宋江聽咗非常之歡喜，連忙捧過石碑啊畀何道士睇。|0
wav/seoiwuzyun/092/092_153.wav|何道士睇咗好耐就話喇：|0
wav/seoiwuzyun/092/092_154.wav|啊呢個石碑上便，都係刻住各位義士嘅名字㗎噃。|0
wav/seoiwuzyun/092/092_155.wav|側跟一邊呢，係替天行道四個字，呢一便係忠義雙全四個字；|0
wav/seoiwuzyun/092/092_156.wav|頂上呢，都有星辰南北二斗；|0
wav/seoiwuzyun/092/092_157.wav|誒下便就係各位嘅名字喇。|0
wav/seoiwuzyun/092/092_158.wav|如果唔見怪咯，貧道就從頭一一噉讀出嚟呢。|0
wav/seoiwuzyun/092/092_159.wav|宋江話喇：哎呀好彩得你指點迷津緣分不淺啊，得到你指教，真係感激。|0
wav/seoiwuzyun/092/092_160.wav|誒上天如果有咩嘢指責嘅説話，請你唔好隱瞞，萬望盡情剖露，一個字都唔好漏噃。|0
wav/seoiwuzyun/092/092_161.wav|於是宋江就叫聖手書生蕭讓嚟，吩咐佢用黃紙嚟到抄寫。|0
wav/seoiwuzyun/092/092_162.wav|何道士就話喇：前面有天書三十六行，寫嘅都係天罡星。|0
wav/seoiwuzyun/092/092_163.wav|背後亦有天書七十二行，寫嘅係地煞星，下便就注住各位義士嘅姓名喇。|0
wav/seoiwuzyun/092/092_164.wav|佢睇咗好耐就讀出嚟，叫蕭讓啊從頭至尾，全部嚟到抄寫。|0
wav/seoiwuzyun/092/092_165.wav|喺石碣前便啊，寫住梁山泊天罡星三十六員。|0
wav/seoiwuzyun/092/092_166.wav|天魁星，呼保義宋江；天罡星，玉麒麟盧俊義；天機星，智多星吳用；|0
wav/seoiwuzyun/092/092_167.wav|天閒星，入雲龍公孫勝；天勇星，大刀關勝；天雄星，豹子頭林沖；|0
wav/seoiwuzyun/092/092_168.wav|天猛星，霹靂火秦明；天威星，雙鞭呼延灼；天英星，小李廣花榮等等。|0
wav/seoiwuzyun/092/092_169.wav|石碑嘅後便呢，就寫住地煞星七十二員。|0
wav/seoiwuzyun/092/092_170.wav|就係：地魁星，神機軍師朱武；地煞星，鎮三山黃信；地勇星，病尉遲孫立；|0
wav/seoiwuzyun/092/092_171.wav|地傑星，醜郡馬宣贊；地雄星，井木犴郝思文；地威星，百勝將韓滔；|0
wav/seoiwuzyun/092/092_172.wav|地英星，天目將彭玘；地奇星，聖水將單廷珪；地猛星，神火將魏定國等等。|0
wav/seoiwuzyun/092/092_173.wav|有啲聽眾會話喇喂喂老張啊，人哋石碑上面係刻住三十六天罡七十二地煞。|0
wav/seoiwuzyun/092/092_174.wav|乜你噏幾噏等等等噉就算㗎喇，乜咁偷雞㗎，哈哈，唔係偷雞，我又唔係時遷。|0
wav/seoiwuzyun/092/092_175.wav|不過當晚何道士啊一個個噉讀出嚟畀阿蕭讓抄，足足讀咗成半個時辰。|0
wav/seoiwuzyun/092/092_176.wav|如果我又照住讀呢，又怕嘥咗各位嘅寶貴時間啦。|0
wav/seoiwuzyun/092/092_177.wav|所以呢，就如果有邊位想知道一百零八位好漢啊，邊個係乜乜星乜乜星，就請你哋自己去查一查部書罷喇。|0
wav/seoiwuzyun/092/092_178.wav|噉當時何道士讀完天書，叫蕭讓抄咗出嚟，大家睇咗啊都唔知幾驚奇。|0
wav/seoiwuzyun/092/092_179.wav|宋江同眾位頭領話喇：|0
wav/seoiwuzyun/092/092_180.wav|我呢個鄙猥小吏，原來上應星魁，各位兄弟亦都原來都係一會之人。|0
wav/seoiwuzyun/092/092_181.wav|上天顯應就合當聚義。|0
wav/seoiwuzyun/092/092_182.wav|而家人數已經足夠，又分定咗次序，各位頭領應該各守其位唔好爭執，唔好逆咗天言啊。|0
wav/seoiwuzyun/092/092_183.wav|大家都話：天地之意理數所定，邊個敢違拗呢？|0
wav/seoiwuzyun/092/092_184.wav|宋江就攞咗黃金五十兩，酬謝咗何道士。|0
wav/seoiwuzyun/092/092_185.wav|噉其餘嘅道士啊收咗錢，執拾好打醮個用具四散落山，呢啲就唔講佢。|0
wav/seoiwuzyun/092/092_186.wav|而家講下宋江同軍師吳學究，朱武佢哋喺度商量，話喺堂上要立一面牌額，大書忠義堂三個字，斷金亭呢亦換個大牌匾噉。|0
wav/seoiwuzyun/092/092_187.wav|忠義堂嘅後便啊，要建築雁台一座，頂上面正面大廳一間，東西就各設兩房。|0
wav/seoiwuzyun/092/092_188.wav|正廳呢，就供養晁天王嘅靈位。|0
wav/seoiwuzyun/092/092_189.wav|山前南路，設立三關，東山、西山、北山就各設一關，總共就六關。|0
wav/seoiwuzyun/092/092_190.wav|六關之外呢，就再設東、南、西、北啊四個旱寨，東南、西南、東北、西北啊四個水寨，各各啊分派頭領把守。|0
wav/seoiwuzyun/092/092_191.wav|又重新設置旌旗等等，山頂上面，要立一面杏黃旗，上書替天行道四個字。|0
wav/seoiwuzyun/092/092_192.wav|喺忠義堂前呢，要豎起繡字紅旗兩面：一面就寫住山東呼保義，一面寫住河北玉麒麟。|0
wav/seoiwuzyun/092/092_193.wav|另外呢，又設飛龍飛虎旗、飛熊飛豹旗、青龍白虎旗、朱雀玄武旗、黃鉞白旄、青幡皂蓋、緋纓黑纛；|0
wav/seoiwuzyun/092/092_194.wav|中軍器械之外呢，又有四斗五方旗、三才九曜旗、二十八宿旗、六十四卦旗、周天九宮八卦旗、一百二十四面鎮天旗，嘿呀，認真夠晒威勢啊。|0
wav/seoiwuzyun/092/092_195.wav|噉一切完備喇，就擇定吉日良時，殺牛劏馬祭獻天地神明，掛上忠義堂同斷金亭嘅牌額，立起替天行道嘅杏黃旗。|0
wav/seoiwuzyun/092/092_196.wav|喺宣和二年四月初一，梁山泊大聚會。|0
wav/seoiwuzyun/092/092_197.wav|宋江又頒佈命令，分派各位頭領嘅職務，然後呢，就各人領咗兵符印信。|0
wav/seoiwuzyun/092/092_198.wav|宋江叫人焚起一爐香，佢同大家話：|0
wav/seoiwuzyun/092/092_199.wav|各位兄弟，今非昔比啊，我有幾句説話要同大家講。|0
wav/seoiwuzyun/092/092_200.wav|今日，既然係天罡地曜相會，必須要對天盟誓，各無異心，死生相托，患難相扶，一同保國安民啊。|0
wav/seoiwuzyun/092/092_201.wav|大家都好歡喜都話應該應該。|0
wav/seoiwuzyun/092/092_202.wav|噉啊各人都上完香，一齊跪喺堂上，宋江為首發誓話喇：|0
wav/seoiwuzyun/092/092_203.wav|宋江鄙猥小吏，無學無能，荷天地之蓋載，感日月之照臨，聚弟兄於梁山，結英雄於水泊，共一百八人，上符天數，下合人心。|0
wav/seoiwuzyun/092/092_204.wav|自今以後，若是各人存心不仁，削絕大義，萬望天地行誅，神人共戮，萬世不得人身，億載永沉末劫。|0
wav/seoiwuzyun/092/092_205.wav|但願共存忠義於心，同著功勳於國。|0
wav/seoiwuzyun/092/092_206.wav|替天行道，保境安民。|0
wav/seoiwuzyun/092/092_207.wav|神天鑒察，報應昭彰。|0
wav/seoiwuzyun/092/092_208.wav|讀完誓詞，大家都同聲共願啊，但願生生相會世世相逢，永無斷阻。|0
wav/seoiwuzyun/092/092_209.wav|當日，歃血誓盟，盡醉方散。|0
wav/seoiwuzyun/092/092_210.wav|呢，呢個就係梁山泊大聚義喇。|0
wav/seoiwuzyun/092/092_211.wav|有詩為證啊：|0
wav/seoiwuzyun/092/092_212.wav|光耀飛離土窟間，天罡地煞降塵寰。|0
wav/seoiwuzyun/092/092_213.wav|說時豪氣侵肌冷，講處英雄透膽寒。|0
wav/seoiwuzyun/092/092_214.wav|仗義疏財歸水泊，報仇雪恨上梁山。|0
wav/seoiwuzyun/092/092_215.wav|堂前一卷天文字，付與諸公仔細看。|0
wav/seoiwuzyun/092/092_216.wav|各位親愛嘅聽眾，水滸傳講到呢處就講完喇，好多謝各位收聽，再會，再會啊。|0
wav/mouzaakdung/026/026_001.wav|喺去主席嗰度嘅路上，小麗仲再三叮囑過小林。|0
wav/mouzaakdung/026/026_002.wav|小林指天誓日噉，作咗最最令人信服嘅保證：|0
wav/mouzaakdung/026/026_003.wav|我向毛主席保證，絕對唔會講出一啲情況，真嘅，我真係向毛主席保證。|0
wav/mouzaakdung/026/026_004.wav|小林亦都好似嗰個特殊年代嘅所有年輕人一樣，鐘意用向毛主席保證噉樣嘅習慣講法，表白自己嘅決心。|0
wav/mouzaakdung/026/026_005.wav|但係保證亦好，誓言亦好，呢個時候，不知不覺噉都變得模糊嘞，漸漸消失嘞。|0
wav/mouzaakdung/026/026_006.wav|出人頭地，榮譽，虛榮，光彩慾，使佢處於極度狂熱之中。|0
wav/mouzaakdung/026/026_007.wav|小林返去屋企嘅當日，就一五一十噉，講起自己嘅榮耀。|0
wav/mouzaakdung/026/026_008.wav|小林好有表達嘅能力嘅，豐富嘅表情，惟妙惟肖嘅模仿動作，使佢喺自己嘅丈夫面前簡直係演咗一個戲劇片段。|0
wav/mouzaakdung/026/026_009.wav|小林，最後又叫佢嘅丈夫都發誓，保證唔將呢件事傳出去。|0
wav/mouzaakdung/026/026_010.wav|但係過咗幾日，佢去中南海毛主席嗰度唱戲嘅事，不脛而走，文工團上上下下，冇人唔知道嘞。|0
wav/mouzaakdung/026/026_011.wav|當然，佢哋知道得唔係咁詳細，只係知道大概啫。|0
wav/mouzaakdung/026/026_012.wav|不過就係噉樣，佢一下變成咗通天人物。|0
wav/mouzaakdung/026/026_013.wav|人們確實對佢另眼相看嘞：|0
wav/mouzaakdung/026/026_014.wav|仿佛佢個頭上，多咗一圈奪目嘅光環；|0
wav/mouzaakdung/026/026_015.wav|仿佛佢身上有咗特殊嘅風采。|0
wav/mouzaakdung/026/026_016.wav|老同志見到佢就話：小林啊，最近點解成日都冇見到你啊？|0
wav/mouzaakdung/026/026_017.wav|小林嫣然一笑，使老同志喺佢嘅笑面上見到神秘。|0
wav/mouzaakdung/026/026_018.wav|老首長見到佢，主動表現出關懷同熱情。|0
wav/mouzaakdung/026/026_019.wav|喺呢關懷之中，仲有惶恐、敬畏、奉迎。|0
wav/mouzaakdung/026/026_020.wav|小林最近又排咩嘢戲啊？有演出唔好忘記講我聽噃。|0
wav/mouzaakdung/026/026_021.wav|點解唔嚟我屋企玩下？歡迎你嚟玩嘛。|0
wav/mouzaakdung/026/026_022.wav|哈，小林越嚟越漂亮喇。|0
wav/mouzaakdung/026/026_023.wav|於是佢提出嘅調動工作、細佬哥入託、評文藝七級、加工資都迎刃而解嘞，喺佢身上平添一種無限量嘅威懾力。|0
wav/mouzaakdung/026/026_024.wav|正當小林興高采烈噉發緊各式各樣嘅美夢嘅時候，佢並唔知道喺中南海，毛主席嘅卧室裏便，發生咗一件同佢有直接關係嘅事情。|0
wav/mouzaakdung/026/026_025.wav|小林離開中南海一個星期之後，小麗又去探訪毛主席。|0
wav/mouzaakdung/026/026_026.wav|喺傾閒偈嘅時候，談到咗上次帶嚟嘅小林。|0
wav/mouzaakdung/026/026_027.wav|小麗話：上次小林唱戲畀你聽，你覺得唱得點樣啊？|0
wav/mouzaakdung/026/026_028.wav|唱得就唔錯，但係呢個女仔討厭。|0
wav/mouzaakdung/026/026_029.wav|叫我同佢簽名，做呢啲沽名釣譽嘅事情，想拉大旗作虎皮嘛，以後唔好叫佢嚟喇。|0
wav/mouzaakdung/026/026_030.wav|毛主席好懂得簽名嘅意思，佢好準確噉分析咗呢個舉動嘅目的。|0
wav/mouzaakdung/026/026_031.wav|就係噉樣，小林永遠剝奪咗再嚟中南海嘅權利。|0
wav/mouzaakdung/026/026_032.wav|小林邊度知道佢嘅舉動、佢嘅形象，喺毛主席嗰度留低嘅係反感。|0
wav/mouzaakdung/026/026_033.wav|佢抑制唔住自己嘅慾望同情感，只要人哋一提呢方面嘅事情，佢就亂咁講嘞：|0
wav/mouzaakdung/026/026_034.wav|毛主席嘅身體啊真係好㗎，同我握手嘅時候呀，哎呀，將我隻手都捻到痛晒，真係有力㗎喇。|0
wav/mouzaakdung/026/026_035.wav|毛主席聽我唱戲之後猛禁鼓掌叫我啊連你唱咗五六段叫我每星期都要同佢唱一次啊。|0
wav/mouzaakdung/026/026_036.wav|毛主席對我特別好嘅，見我帶住語錄，主動喺上便幫我簽名留念添。|0
wav/mouzaakdung/026/026_037.wav|毛主席話我哋團嘅文化大革命，仲要搞落去。|0
wav/mouzaakdung/026/026_038.wav|當我匯報我哋紅旗派受壓嘅時候，毛主席話：你哋打得贏就打，打唔贏就走嘛。|0
wav/mouzaakdung/026/026_039.wav|主席呀，仲叫我哋上山打游擊啊。|0
wav/mouzaakdung/026/026_040.wav|喺呢個女演員嘅嘴裏便，傳達咗毛主席一句頂一萬句嘅各式各樣嘅指示，啲人深信不疑。|0
wav/mouzaakdung/026/026_041.wav|就算有啲唔係點信啊，亦唔敢去核對係唔係真實。|0
wav/mouzaakdung/026/026_042.wav|小林浸沉喺興奮之中，忘乎所以之中嘞。|0
wav/mouzaakdung/026/026_043.wav|佢嗰一次，僅有嘅一次，去中南海嘅資本總有講完嘅時候㗎。|0
wav/mouzaakdung/026/026_044.wav|儘管佢編造一啲連佢自己亦感到十分相信，不過又係驢唇唔對馬嘴嘅故事。|0
wav/mouzaakdung/026/026_045.wav|但係佢亦有啲害怕喇，自己講出去咁多情況，唔能夠同事實距離太遠，點都要有返啲譜至得㗎。|0
wav/mouzaakdung/026/026_046.wav|佢好想再入去一次同毛主席唱戲，佢終於又搵到小麗喇。|0
wav/mouzaakdung/026/026_047.wav|小林帶咗好多禮物送畀小麗，但係小麗見到小林呢卻係冷冷淡淡㗎。|0
wav/mouzaakdung/026/026_048.wav|小林話：你最近好忙呢？搵你好多次都搵唔到。|0
wav/mouzaakdung/026/026_049.wav|小麗話：小林，你去主席嗰度一次，返嚟就講到冇完冇了。|0
wav/mouzaakdung/026/026_050.wav|我點樣同你講㗎？你又點樣保證㗎？出咗問題點樣辦啊？|0
wav/mouzaakdung/026/026_051.wav|主席對你好唔滿意啊，你請主席幫你簽名，主席非常唔高興，係用紅筆簽嘅，噉就係絕交嘅意思，你知唔知吖？|0
wav/mouzaakdung/026/026_052.wav|小麗直截了當，開門見山噉表達咗佢嘅不滿。|0
wav/mouzaakdung/026/026_053.wav|小林聽到呢度，當堂失魂落魄，只覺得心裏便空蕩蕩噉，冇晒着落。|0
wav/mouzaakdung/026/026_054.wav|佢想解釋，但係又唔知從何説起。|0
wav/mouzaakdung/026/026_055.wav|佢知道，佢嘅好多編造出嚟嘅見主席嘅故事，都會轉彎抹角噉傳到小麗隻耳處。|0
wav/mouzaakdung/026/026_056.wav|佢開始悔恨喇：唔應該唔聽小麗嘅説話，後悔請主席簽名呢件事，自己冇同小麗商量。|0
wav/mouzaakdung/026/026_057.wav|自己嘅眼光太短喇，只係做一錘子嘅買賣。|0
wav/mouzaakdung/026/026_058.wav|更加令佢後悔嘅係，主席用紅筆幫佢簽名，佢一啲都唔明白裏便嘅含義。|0
wav/mouzaakdung/026/026_059.wav|點解咁笨，咁傻呢？|0
wav/mouzaakdung/026/026_060.wav|呢啲係連幾歲大，剛剛上小學嘅小學生都知道㗎嘛，唔能夠用紅筆寫信，否則對方，認為你係寫絕交信。|0
wav/mouzaakdung/026/026_061.wav|用紅筆簽名，當然係絕交嘅意思啦。|0
wav/mouzaakdung/026/026_062.wav|唉，點解我噉都唔知嘅呢？完咯，一切都完喇。|0
wav/mouzaakdung/026/026_063.wav|佢後悔到極嘞，如果扣上編造最高指示嘅帽子，噉佢就係現行反革命啊。|0
wav/mouzaakdung/026/026_064.wav|佢嘅眼淚一下湧咗出嚟，佢哽咽住噉話：|0
wav/mouzaakdung/026/026_065.wav|唔該你，你千祈唔好喺主席面前，提起我喺出便，講嗰啲嘢，我錯咯我知錯咯。|0
wav/mouzaakdung/026/026_066.wav|我，我對唔住毛主席，我對唔住你，我求下你，你一定要，一定要保護我。|0
wav/mouzaakdung/026/026_067.wav|小麗見佢喊得咁傷心，講得咁懇切，就唔再講責備佢嘅説話喇，只係勸佢話：|0
wav/mouzaakdung/026/026_068.wav|唔好喊喇，你放心啦，我唔會講乜嘢嘅。|0
wav/mouzaakdung/026/026_069.wav|你以後注意就係喇，唔好再胡説八道喇，你知道呢啲唔係小事嚟㗎嘛。|0
wav/mouzaakdung/026/026_070.wav|小林同主席嘅交往就到此為止嘞。|0
wav/mouzaakdung/026/026_071.wav|呢個女仔，永遠再冇，亦不可能，再出現喺主席面前。|0
wav/mouzaakdung/026/026_072.wav|因為主席意味深長噉，用紅筆為佢簽咗名。|0
wav/mouzaakdung/026/026_073.wav|一九七二年一月六日，陳毅元帥離開咗人世。|0
wav/mouzaakdung/026/026_074.wav|一月十日，為陳毅元帥舉行咗隆重嘅追悼儀式。|0
wav/mouzaakdung/026/026_075.wav|毛澤東親自參加咗追悼會。|0
wav/mouzaakdung/026/026_076.wav|毛澤東喺接見陳毅夫人張茜嘅時候，肯定咗陳毅係個好人，係個好同志。|0
wav/mouzaakdung/026/026_077.wav|除此之外，佢仲話：鄧小平同劉少奇唔同，屬於人民內部矛盾。|0
wav/mouzaakdung/026/026_078.wav|在場嘅周恩來立即暗示陳毅嘅子女，想辦法將毛澤東對鄧小平嘅睇法傳出去。|0
wav/mouzaakdung/026/026_079.wav|鄧小平作為中國第二號最大嘅走資派，喺一九六九年一號通令嘅威逼之下，喺隔離咗兩年之後，於一九六九年十月二十日，同妻子卓琳、同年邁嘅繼母，一齊由北京押送去江西；|0
wav/mouzaakdung/026/026_080.wav|開始咗勞動改造嘅生活，成為普通中國人之中嘅最普通嘅一員。|0
wav/mouzaakdung/026/026_081.wav|佢日出而作，日落而息，晚上，時時讀書到深夜。|0
wav/mouzaakdung/026/026_082.wav|一九七一年嘅九一三事件之後，鄧小平知道咗林彪終於得到咗應有嘅下場，亦知道咗毛澤東關於佢嘅講話。|0
wav/mouzaakdung/026/026_083.wav|鄧小平於一九七一年十一月，同一九七二年八月三日，兩次寫信畀毛澤東，表示願意為黨、為人民、為國家再做啲工作。|0
wav/mouzaakdung/026/026_084.wav|毛澤東對鄧小平畢竟仲係了解嘅。|0
wav/mouzaakdung/026/026_085.wav|喺一九六八年召開嘅中國共產黨八屆十二中全會上，當林彪、江青一夥，極力主張開除鄧小平嘅黨籍嘅時候，毛澤東就堅決反對呢種做法。|0
wav/mouzaakdung/026/026_086.wav|文化大革命嘅現實，又使到毛澤東對鄧小平開始有咗新嘅評價。|0
wav/mouzaakdung/026/026_087.wav|噉樣，毛澤東同意咗鄧小平嘅要求，並且努力恢復鄧小平喺全國嘅威望。|0
wav/mouzaakdung/026/026_088.wav|一九七三年二月二十日，鄧小平結束咗喺江西度過嘅三年幾嘅時光，佢帶住全家坐火車返去北京。|0
wav/mouzaakdung/026/026_089.wav|冇幾耐，根據毛澤東、周恩來嘅提議，中共中央決定恢復鄧小平嘅組織生活，同國務院副總理嘅職務。|0
wav/mouzaakdung/026/026_090.wav|八月，喺中國共產黨第十次全國代表大會上，鄧小平被推選為主席團成員，並被選為中央委員。|0
wav/mouzaakdung/026/026_091.wav|鄧小平開始協助周總理整頓同恢復國民經濟工作。|0
wav/mouzaakdung/026/026_092.wav|從此，鄧小平復出，喺各項工作之中，做出咗突出嘅成績。|0
wav/mouzaakdung/026/026_093.wav|毛澤東通過對鄧小平工作嘅考察，得出鄧小平人才難得、政治思想強嘅結論。|0
wav/mouzaakdung/026/026_094.wav|一九七五年一月五日，中共中央任命鄧小平為中共中央軍委副主席，兼中國人民解放軍總參謀長。|0
wav/mouzaakdung/026/026_095.wav|一九七五年，一月八日至十日，喺周恩來主持下，喺北京召開咗黨嘅十屆二中全會，全會選舉咗鄧小平為黨中央副主席、中央政治局常委。|0
wav/mouzaakdung/026/026_096.wav|呢啲都體現咗毛澤東嘅意圖，都係由毛澤東提議嘅。|0
wav/mouzaakdung/026/026_097.wav|喺周總理病重住院嘅一段時間裏便，由鄧小平主持國務院工作，鄧小平成為第一副總理。|0
wav/mouzaakdung/026/026_098.wav|江青一夥妄圖組閣嘅陰謀宣告破產嘞。|0
wav/mouzaakdung/026/026_099.wav|但係四人幫亦絕唔會甘心於佢哋嘅失敗。|0
wav/mouzaakdung/026/026_100.wav|佢哋利用所控制嘅宣傳工具，喺報刊上、喺廣播上、喺電視熒幕上，連篇累牘噉對鄧小平同志進行攻擊。|0
wav/mouzaakdung/026/026_101.wav|含沙射影，指桑罵槐，明火執仗，赤膊上陣，無所不用其極。|0
wav/mouzaakdung/026/026_102.wav|但係鄧小平同志卻係依舊滿腔熱情噉，不辭辛苦噉工作。|0
wav/mouzaakdung/026/026_103.wav|面對四人幫一夥嘅惡毒攻擊，鄧小平任憑風浪起，穩坐釣魚台啊。|0
wav/mouzaakdung/026/026_104.wav|鄧小平同志對交通、工業、農業、科技、軍事、文藝、教育、衞生等各條戰線進行整頓，得到咗全國人民嘅歡迎。|0
wav/mouzaakdung/026/026_105.wav|一九七五年嘅七、八、九三個月，畀四人幫稱為謠言四起嘅三個月。|0
wav/mouzaakdung/026/026_106.wav|亦正係鄧小平同志，同四人幫嘅倒行逆施進行堅決鬥爭，為全國上下各行各業嘅整頓，為全面打開國民經濟建設嘅新局面所做嘅努力，使全國人民精神為之一振嘅一段時期。|0
wav/mouzaakdung/026/026_107.wav|七五年十月中旬嘅一日，小孟同主席讀報紙上嘅一啲文章。|0
wav/mouzaakdung/026/026_108.wav|咩嘢反經驗主義啊，咩嘢打土遺址啊，咩嘢限制資產階級法權啊，名目繁多目標一致。|0
wav/mouzaakdung/026/026_109.wav|呢啲文章嘅矛頭都係指向周總理，指向鄧小平嘅。|0
wav/mouzaakdung/026/026_110.wav|毛澤東聽住呢啲文章，並冇幾多興趣，有時亦插幾句：|0
wav/mouzaakdung/026/026_111.wav|我睇批判經驗主義嘅人，自己就係經驗主義。|0
wav/mouzaakdung/026/026_112.wav|喺度嗌限制資產階級法權嘅人，自己卻係喺度擴大自己嘅法權。|0
wav/mouzaakdung/026/026_113.wav|呢段時期，雖然四人幫一夥多次告鄧小平嘅狀，多次發動攻勢，但係並冇動搖毛澤東對鄧小平嘅信任。|0
wav/mouzaakdung/026/026_114.wav|鄧小平對四人幫嘅針鋒相對，係使到毛澤東睇到鄧小平嘅品德。|0
wav/mouzaakdung/026/026_115.wav|毛澤東曾經誇獎鄧小平係綿里藏針，有軟有硬啊。|0
wav/mouzaakdung/026/026_116.wav|呢段時期，鄧小平經常喺陪毛澤東接見外賓之後，向毛主席匯報請示工作。|0
wav/mouzaakdung/026/026_117.wav|小孟就聽到噉樣一段對話。|0
wav/mouzaakdung/026/026_118.wav|鄧小平話：我嘅家鄉四川，本來係天府之國。|0
wav/mouzaakdung/026/026_119.wav|而家生產搞唔上去，糧食要靠外省支援，老百姓吃喝困難，叫苦連天啊。|0
wav/mouzaakdung/026/026_120.wav|毛澤東話：哦，係噉樣，嗰個天府之國，唔係變成地府之國咯？|0
wav/mouzaakdung/026/026_121.wav|鄧小平話：我想派個得力嘅同志去四川揸下生產，你話點呢？|0
wav/mouzaakdung/026/026_122.wav|毛澤東話：噉當然好啦，你可以考慮人選。|0
wav/mouzaakdung/026/026_123.wav|果然，鄧小平選派咗趙紫陽去四川。|0
wav/mouzaakdung/026/026_124.wav|趙紫陽喺四川揸咗一段時間之後，使到四川恢復咗天府之國嘅面貌，難怪當時人們流傳住噉樣嘅歌謠：|0
wav/mouzaakdung/026/026_125.wav|要吃糧，找紫陽；要吃米，找萬里。|0
wav/mouzaakdung/026/026_126.wav|但係，毛遠新一九七五年九月，擔任毛澤東嘅聯絡員之後，多次向毛澤東作咗歪曲事實嘅匯報。|0
wav/mouzaakdung/026/026_127.wav|毛遠新匯報話：我好注意小平同志嘅講話，我感到一個問題。|0
wav/mouzaakdung/026/026_128.wav|佢好少講文化大革命嘅成績，好少批判劉少奇嘅修正主義路線啊。|0
wav/mouzaakdung/026/026_129.wav|我感覺一股風，比一九七二年，藉住批極左而否定文化大革命嘅時候仲要厲害；|0
wav/mouzaakdung/026/026_130.wav|三項指示為綱，其實只係剩返一項指示，即係生產搞上去咯；|0
wav/mouzaakdung/026/026_131.wav|擔心中央，怕出反覆；|0
wav/mouzaakdung/026/026_132.wav|遲群喺執行主席嘅教育革命路線上係比較堅決嘅，十個指頭，七個仲係好嘅。|0
wav/mouzaakdung/026/026_133.wav|呢啲匯報、呢啲讒言，再加上毛遠新嘅特殊身份，唔能夠唔動搖毛澤東嘅信念，擾亂毛澤東嘅心懷，甚至使到毛澤東信咗毛遠新嘅睇法。|0
wav/mouzaakdung/026/026_134.wav|使毛澤東得出噉嘅結論：|0
wav/mouzaakdung/026/026_135.wav|一啲同志，主要係老同志，思想仲停止喺資產階級民主革命階段，對社會主義革命唔理解，有抵觸，甚至反對；|0
wav/mouzaakdung/026/026_136.wav|對文化大革命有兩種態度：|0
wav/mouzaakdung/026/026_137.wav|一，係不滿意；二，係要算賬，算文化大革命嘅賬。|0
wav/mouzaakdung/026/026_138.wav|儘管毛澤東得出噉樣嘅結論，儘管佢批評咗以鄧小平為代表嘅一啲老幹部，但係佢對鄧小平，仲係信賴嘅。|0
wav/mouzaakdung/027/027_001.wav|一九七五年十一月初嘅一日下午，主席瞓完午睡，小孟又同主席讀報，無非係嗰啲批判嘅文章。|0
wav/mouzaakdung/027/027_002.wav|毛澤東依舊係似聽非聽，冇任何反應。|0
wav/mouzaakdung/027/027_003.wav|小孟讀咗一陣報紙，見到主席反應冷淡，就唔知應該讀啲乜嘢好。|0
wav/mouzaakdung/027/027_004.wav|只見主席向佢擪下手，意思係要佢行近床邊。|0
wav/mouzaakdung/027/027_005.wav|小孟行過去，主席話：|0
wav/mouzaakdung/027/027_006.wav|唔好讀嗰啲乏味嘅文章喇，盡下醫生嘅責任啦。|0
wav/mouzaakdung/027/027_007.wav|請你幫我按摩下個頭好嘛？|0
wav/mouzaakdung/027/027_008.wav|我個頭有啲發脹啊。|0
wav/mouzaakdung/027/027_009.wav|於是小孟就用手喺主席嘅前額部分按摩嘞，從鼻樑向上慢慢推，推到前額嘅中間，然後將兩隻手指分開，向兩側嚟到推，一直推到太陽穴。|0
wav/mouzaakdung/027/027_010.wav|小孟一便按摩一便問：|0
wav/mouzaakdung/027/027_011.wav|噉樣按摩啱唔啱啊？可以吖嘛？|0
wav/mouzaakdung/027/027_012.wav|可以，你簡直係個按摩大夫啊。|0
wav/mouzaakdung/027/027_013.wav|你表揚我真係唔容易啊。|0
wav/mouzaakdung/027/027_014.wav|小孟見主席嘅精神，比先頭讀報個時候好得多，亦願意講説話喇，佢就話：|0
wav/mouzaakdung/027/027_015.wav|呢一排，報上登嘅文章都係唔點名批鄧小平嘅。|0
wav/mouzaakdung/027/027_016.wav|我覺得鄧小平同志好好啊，人哋嘅心地唔錯，根本唔係反你嘅。|0
wav/mouzaakdung/027/027_017.wav|毛澤東聽佢噉講就話：|0
wav/mouzaakdung/027/027_018.wav|鄧小平，係鄧水平嘛，佢有能力嘅。|0
wav/mouzaakdung/027/027_019.wav|噉唔係，我返屋企聽過我啲親戚講，科學院搞咗整頓之後，好有成績，大家係服氣嘅。|0
wav/mouzaakdung/027/027_020.wav|我畀你一個任務：|0
wav/mouzaakdung/027/027_021.wav|你以後再返屋企嘅時候，就多啲打聽外便嘅情況，乜嘢情況都要聽。|0
wav/mouzaakdung/027/027_022.wav|外便嘅世界精彩到極啊。|0
wav/mouzaakdung/027/027_023.wav|喺我呢度，淨係睇報紙，聽文件，唔得嘅。|0
wav/mouzaakdung/027/027_024.wav|鄧小平，鄧水平，呢個係毛澤東對小平同志嘅最終評價。|0
wav/mouzaakdung/027/027_025.wav|呢個評價始終因為一啲人嘅封鎖，唔能夠及時傳達出去。|0
wav/mouzaakdung/027/027_026.wav|除咗極少數個人之外，大多數個人始終認為，毛澤東日理萬機，夜以繼日噉工作。|0
wav/mouzaakdung/027/027_027.wav|毛澤東永遠係神采奕奕，精神矍鑠。|0
wav/mouzaakdung/027/027_028.wav|毛澤東總係好似喺畫報上所見到嘅照片噉樣，經常伏案執筆，批閲文件；|0
wav/mouzaakdung/027/027_029.wav|喺會議室裏便開會，喺工廠田頭視察等等。|0
wav/mouzaakdung/027/027_030.wav|直到一九七六年九月九日，人們先至喺不知所措嘅茫然之中，結束咗呢種想象。|0
wav/mouzaakdung/027/027_031.wav|其實人們喺報紙上、喺熒幕上、喺一切宣傳嘅窗口裏便，都睇唔到毛澤東晚年真實嘅工作情況。|0
wav/mouzaakdung/027/027_032.wav|人們只係知道，領袖人物，特別係早就畀人神話咗嘅毛澤東，喺度決策住國家嘅一切，主宰住人民嘅命運。|0
wav/mouzaakdung/027/027_033.wav|毛澤東嘅一舉手，一投足，都會對歷史造成巨大嘅波瀾。|0
wav/mouzaakdung/027/027_034.wav|毛澤東嘅任何一個意念，都會形成滔滔洪水一瀉千里。|0
wav/mouzaakdung/027/027_035.wav|喺中國噉樣一塊特定嘅土地上，喺二十世紀七十年代噉樣一個特定嘅歷史時期，毛澤東具有特別嘅權力，特別嘅威望。|0
wav/mouzaakdung/027/027_036.wav|佢喺佔全世界四分之一嘅人們嘅心目中，係生命，係希望，係光明，係永遠不落嘅紅太陽。|0
wav/mouzaakdung/027/027_037.wav|人們並冇完全估錯，毛澤東直至生命嘅最後時刻，依然喺度工作。|0
wav/mouzaakdung/027/027_038.wav|只不過佢嘅工作方式、工作環境、工作形象，唔係好似人們嘅猜測噉樣啫。|0
wav/mouzaakdung/027/027_039.wav|毛澤東嘅工作，到咗佢嘅黃昏歲月，已經唔係喺辦公室，亦唔係喺會議室，更加唔係喺田間地頭，而係，喺佢嘅卧室裏便。|0
wav/mouzaakdung/027/027_040.wav|更加確切啲、更加具體啲嚟講，係喺佢嘅床頭上便。|0
wav/mouzaakdung/027/027_041.wav|毛澤東早就唔能夠伏案執筆，急書狂草嘞。|0
wav/mouzaakdung/027/027_042.wav|而係用佢顫抖嘅手，慢慢噉非常費力噉寫。|0
wav/mouzaakdung/027/027_043.wav|人們並冇估錯，儘管毛澤東已經係重病纏身，但係佢依然喺度工作，而且係直至生命嘅最後時刻。|0
wav/mouzaakdung/027/027_044.wav|儘管毛澤東病卧床榻，心臟病、腦血管病，將佢折磨到心力交瘁。|0
wav/mouzaakdung/027/027_045.wav|儘管毛澤東早就已經步履蹣跚，兩腿無力；|0
wav/mouzaakdung/027/027_046.wav|儘管毛澤東有時候講説話都好困難；|0
wav/mouzaakdung/027/027_047.wav|儘管佢嘅手，震到攞唔起一支好輕嘅筆，但係毛澤東依然繼續喺度工作。|0
wav/mouzaakdung/027/027_048.wav|如果毛澤東係一個普通老人，到咗佢噉嘅年紀，噉嘅身體狀況，佢早就應該去醫病，去住醫院，去療養，去休息嘞。|0
wav/mouzaakdung/027/027_049.wav|但係毛澤東係領袖，係統帥，佢似乎唔能夠唔工作。|0
wav/mouzaakdung/027/027_050.wav|呢啲係畀一種崇高嘅思想境界所驅使呢？抑或係客觀環境所逼？|0
wav/mouzaakdung/027/027_051.wav|係唔係身在其位，必謀其政呢？|0
wav/mouzaakdung/027/027_052.wav|唔理點講都好啦，毛澤東喺最後一年幾嘅日子裏便，佢依然處理住國家大事，依然關照住國際鬥爭嘅風雲，依然掌握住生殺予奪嘅大權。|0
wav/mouzaakdung/027/027_053.wav|佢絕對冇交班嘅啲多表示，直至佢生命嘅最後時刻。|0
wav/mouzaakdung/027/027_054.wav|所謂你辦事我放心，亦絕冇讓權嘅意思。|0
wav/mouzaakdung/027/027_055.wav|呢句説話嘅前前後後，都有一啲背景：|0
wav/mouzaakdung/027/027_056.wav|毛澤東仲冇想到或者係唔願意去想，自己就要退出呢個佢十分眷戀嘅歷史舞台，呢個佢曾經叱吒風雲嘅歷史舞台。|0
wav/mouzaakdung/027/027_057.wav|佢雖然有過面臨絕境嘅驚險，但係更有過扭轉乾坤嘅得意；|0
wav/mouzaakdung/027/027_058.wav|有過蒼涼嘅悲懷，更有過事功極盛嘅豪邁。|0
wav/mouzaakdung/027/027_059.wav|因此直至生命嘅最後一息，佢亦冇去交班。|0
wav/mouzaakdung/027/027_060.wav|係嚟唔切呢？定係佢唔願意呢？|0
wav/mouzaakdung/027/027_061.wav|毛澤東係喺中國呢塊土地上土生土長嘅領袖。|0
wav/mouzaakdung/027/027_062.wav|佢係一個農民嘅兒子，佢必然具有中國嘅特色。|0
wav/mouzaakdung/027/027_063.wav|而且毛澤東所留低嘅身影，比任何其他人物，喺中國都會顯得更為龐大。|0
wav/mouzaakdung/027/027_064.wav|毛澤東曾經講過：我歷來唔同意讓自己嘅老婆做自己辦公室嘅主任。|0
wav/mouzaakdung/027/027_065.wav|我嘅秘書，亦只係做啲收收發發嘅工作。|0
wav/mouzaakdung/027/027_066.wav|屬於我嘅事情，應該我自己去做。|0
wav/mouzaakdung/027/027_067.wav|毛澤東嘅晚年仲係遵循呢一個原則。|0
wav/mouzaakdung/027/027_068.wav|儘管佢已經係個重病病人，所有文件嘅批示，佢都要親自去做。|0
wav/mouzaakdung/027/027_069.wav|一九七五年七月廿五日，毛澤東分兩次睇完電影創業之後，佢喺大廳返去卧室。|0
wav/mouzaakdung/027/027_070.wav|佢好似往常一樣，又半瞓半挨噉靠喺床頭。|0
wav/mouzaakdung/027/027_071.wav|佢將手一抬，喺床頭小櫃攞起支筆，然後又順手攞起一張紙。|0
wav/mouzaakdung/027/027_072.wav|小孟知道主席要寫嘢嘞，就喺張四方枱上便攞起一本厚厚嘅硬皮精裝書，放喺主席嘅大髀上便，畀佢墊住嚟寫字。|0
wav/mouzaakdung/027/027_073.wav|主席顯得有啲激動啊。|0
wav/mouzaakdung/027/027_074.wav|佢嘅表情十分嚴肅，佢將支筆用拇指同中指轉咗幾下。|0
wav/mouzaakdung/027/027_075.wav|呢個，係佢喺思考問題嘅時候嘅習慣動作。|0
wav/mouzaakdung/027/027_076.wav|主席睇創業後嘅激動心情，使佢迫不及待噉要寫批示。|0
wav/mouzaakdung/027/027_077.wav|由鄧小平同志呈轉嘅張天文嘅來信，主席好仔細噉睇過。|0
wav/mouzaakdung/027/027_078.wav|當時佢冇講嘢。|0
wav/mouzaakdung/027/027_079.wav|睇過再講啦，冇調查，就冇發言權嘛。|0
wav/mouzaakdung/027/027_080.wav|創業呢部影片宣揚嘅獨立自主、自力更生嘅創業精神，所表現嘅中國人民要有志氣嘅英雄氣概深深噉感染咗毛澤東。|0
wav/mouzaakdung/027/027_081.wav|自力更生何罪之有？|0
wav/mouzaakdung/027/027_082.wav|自力更生有咩嘢唔好呢？一萬年都要自力更生。|0
wav/mouzaakdung/027/027_083.wav|中國唔自力更生，實會垮台嘅。|0
wav/mouzaakdung/027/027_084.wav|毛澤東天性係個浪漫詩人，佢好容易動情，佢嬲嘞。|0
wav/mouzaakdung/027/027_085.wav|毛澤東用震住嘅手，急促噉寫，雖然係急，不過依然寫咗好耐。|0
wav/mouzaakdung/027/027_086.wav|寫完之後，交咗畀小孟。|0
wav/mouzaakdung/027/027_087.wav|小孟攞個批示仔細噉睇，一便睇，仲一便讀出聲：|0
wav/mouzaakdung/027/027_088.wav|此片無大錯，建議通過發行。|0
wav/mouzaakdung/027/027_089.wav|不要求全責備，而且罪名有十條之多，太過分了，不利調整黨內的文藝政策。|0
wav/mouzaakdung/027/027_090.wav|小孟一便讀，一便皺起眉頭：|0
wav/mouzaakdung/027/027_091.wav|不要求，不要求，後面嘅字係乜嘢字啊？真係睇唔清楚喇。|0
wav/mouzaakdung/027/027_092.wav|主席攞個批示睇咗一下佢就話：|0
wav/mouzaakdung/027/027_093.wav|係責備嘛，我再寫一次啦。|0
wav/mouzaakdung/027/027_094.wav|於是主席又攞起筆，喺另外一張紙上面寫咗大大嘅責備兩個字遞畀小孟。|0
wav/mouzaakdung/027/027_095.wav|小孟接咗過嚟，睇咗之後佢話：|0
wav/mouzaakdung/027/027_096.wav|你寫字隻手震得咁厲害，以後就唔好寫喇。|0
wav/mouzaakdung/027/027_097.wav|你講，我哋幫你記唔係得咯。|0
wav/mouzaakdung/027/027_098.wav|仲係我自己嚟，唔能夠以嘴待勞嘅。|0
wav/mouzaakdung/027/027_099.wav|毛澤東嘅性情就係噉㗎喇，只要佢能夠做嘅事，佢仲係要自己去做。|0
wav/mouzaakdung/027/027_100.wav|喺毛澤東嘅最後歲月裏便，佢除咗自己讀書之外，佢依然批閲大量嘅文件。|0
wav/mouzaakdung/027/027_101.wav|其中包括請示嘅報告、信件、電報等等。|0
wav/mouzaakdung/027/027_102.wav|凡係送上嚟嘅文件，佢都要親自過目。|0
wav/mouzaakdung/027/027_103.wav|或者由秘書、工作人員讀畀佢聽，然後佢進行批示。|0
wav/mouzaakdung/027/027_104.wav|呢啲日常工作，佢絕不假手別人。|0
wav/mouzaakdung/027/027_105.wav|呢啲工作，亦佔去佢大量嘅時間。|0
wav/mouzaakdung/027/027_106.wav|一九七五年九月中旬，小孟將送嚟嘅有關周楊檢查嘅文件，送畀主席睇。|0
wav/mouzaakdung/027/027_107.wav|主席睇咗之後，當時乜嘢都冇講，亦冇喺文件上面批咩嘢字。|0
wav/mouzaakdung/027/027_108.wav|九月二十七日，有關部門將參加人大會堂，國慶宴會嘅名單，送嚟請主席過目審查批准。|0
wav/mouzaakdung/027/027_109.wav|主席見到名單上有好多喺文化大革命裏便，被打倒個人都列上嘞，好似羅瑞卿啊、楊尚昆啊等等，佢顯出好高興嘅神情。|0
wav/mouzaakdung/027/027_110.wav|當佢睇完呢個長長嘅名單之後，對小孟話：|0
wav/mouzaakdung/027/027_111.wav|名單裏便，冇周楊咩？|0
wav/mouzaakdung/027/027_112.wav|小孟話：周楊有錯誤，幾日前，唔係畀你睇過有關佢檢查嗰份文件咩？|0
wav/mouzaakdung/027/027_113.wav|係，你將嗰份文件，再攞嚟畀我。|0
wav/mouzaakdung/027/027_114.wav|於是小孟喺四方枱上搵到嗰份文件，遞畀主席。|0
wav/mouzaakdung/027/027_115.wav|主席攞個文件，又仔細睇咗一次，然後，就喺最後一頁上寫咗：|0
wav/mouzaakdung/027/027_116.wav|人無完人，金無足赤。|0
wav/mouzaakdung/027/027_117.wav|當然，毛澤東對周楊嘅問題絕唔係未加思考嘅。|0
wav/mouzaakdung/027/027_118.wav|上次睇完之後，佢唔表態，本身就意味住思索。|0
wav/mouzaakdung/027/027_119.wav|喺長長嘅名單裏便，佢注意到缺咗周楊嘅名，本身就説明佢對周楊嘅關注。|0
wav/mouzaakdung/027/027_120.wav|噉毛澤東嘅批示啊，好快喺報紙就見到喇。|0
wav/mouzaakdung/027/027_121.wav|有一日，辦公廳送嚟咗華國鋒總理嘅請示信，小孟同主席讀咗。|0
wav/mouzaakdung/027/027_122.wav|內容係講華國鋒喺過去接見外賓嘅活動參加得少，冇幾多經驗。|0
wav/mouzaakdung/027/027_123.wav|係咪等張春橋參加接見先，佢就可以見習一番。|0
wav/mouzaakdung/027/027_124.wav|當小孟讀完信以後，主席微微一笑佢話：|0
wav/mouzaakdung/027/027_125.wav|我睇大可不必，太拘泥唔好嘛。|0
wav/mouzaakdung/027/027_126.wav|又過咗幾日，為呢件事，主席仲同小孟話：|0
wav/mouzaakdung/027/027_127.wav|有啲同志總係認為別人、先人做嘅樣子就係規矩，照自己嘅辦法去做，噉又唔係同後人立咗規矩咩？|0
wav/mouzaakdung/027/027_128.wav|路係人行出嚟嘅，規矩亦係人創造嘅，可以遵守，亦可以打破。|0
wav/mouzaakdung/027/027_129.wav|有一批國民黨嘅將領要特赦，關於呢件事嘅文件、名單，喺一九七五年十月份就送到上嚟主席呢度嘞，請主席批閱。|0
wav/mouzaakdung/027/027_130.wav|主席好快就批閲咗，將文件放喺櫃裏頭，按照常規呢，要等到一九七六年春節再正式發落去。|0
wav/mouzaakdung/027/027_131.wav|就快到一九七六年元旦嘞，有一日，主席忽然間向秘書提起呢個文件嘅事。|0
wav/mouzaakdung/027/027_132.wav|佢話：關於特赦嘅文件，發咗落去未啊？|0
wav/mouzaakdung/027/027_133.wav|秘書話：未啊，應該係春節之前發。|0
wav/mouzaakdung/027/027_134.wav|點解要等春節呢？可以喺元旦發嘛。|0
wav/mouzaakdung/027/027_135.wav|既然決定咗喇，我睇早發比遲發好，人哋係度日如年啊。|0
wav/mouzaakdung/027/027_136.wav|毛澤東講咗嘅説話就要照住去辦，佢話提前就提前。|0
wav/mouzaakdung/027/027_137.wav|佢每日都要閲讀批示文件，但係佢並冇同等對待。|0
wav/mouzaakdung/027/027_138.wav|有啲，佢會印象清晰；|0
wav/mouzaakdung/027/027_139.wav|有啲就好似過眼雲煙；|0
wav/mouzaakdung/027/027_140.wav|有啲文件過咗好耐佢仲會再提起嘅。|0
wav/mouzaakdung/027/027_141.wav|毛澤東嘅記憶力，即使係到咗晚年，亦係驚人㗎。|0
wav/mouzaakdung/027/027_142.wav|有一次，主席同小孟喺大廳傾偈。|0
wav/mouzaakdung/027/027_143.wav|小孟講起六十年代跳舞個事，講起東方紅大歌舞排練嘅事。|0
wav/mouzaakdung/027/027_144.wav|主席忽然間話：張寧有冇參加大歌舞啊？|0
wav/mouzaakdung/027/027_145.wav|小孟話：張寧？邊個張寧啊？|0
wav/mouzaakdung/027/027_146.wav|小孟一時都想唔起嘞。|0
wav/mouzaakdung/027/027_147.wav|前嗰幾日，你同我讀嘅文件裏便嘅張寧咯。|0
wav/mouzaakdung/027/027_148.wav|噉樣一提，小孟就想起嚟喇。|0
wav/mouzaakdung/027/027_149.wav|前幾日，佢同主席讀一份文件，係關於釋放林彪九一三事件有關人員嘅文件。|0
wav/mouzaakdung/027/027_150.wav|裏面列舉咗釋放嘅名單，其中有一個叫做張寧，佢曾經被選為林立果嘅妃子嘅。|0
wav/mouzaakdung/027/027_151.wav|當讀到張寧個名嘅時候，小孟補充咗幾句説話：|0
wav/mouzaakdung/027/027_152.wav|張寧，我識佢嘅，係跳舞嘅，跳過蚌鶴舞嘅領舞，好高嘅，雙腳特別長，舞姿唔錯。|0
wav/mouzaakdung/027/027_153.wav|主席話：張寧，同你過去係同行，你話識佢嘅意思，係咪要我手下留情啊？|0
wav/mouzaakdung/027/027_154.wav|留情唔留情我啊唔敢講，你話點就點啦。|0
wav/mouzaakdung/027/027_155.wav|呢份文件嘅名單之中，仲有曾經逮捕過小孟嘅嗰位空軍保衞部門，叫做某某嘅幹事。|0
wav/mouzaakdung/027/027_156.wav|小孟亦都向主席做咗解釋：裏面嘅某某就係嗰個逮捕過我個人喇。|0
wav/mouzaakdung/027/027_157.wav|逮捕過你嘅人，你肯定懷恨在心咯。|0
wav/mouzaakdung/027/027_158.wav|我恨佢做乜嘢啫？又唔係佢決定嘅。|0
wav/mouzaakdung/027/027_159.wav|我恨林彪，吳法憲。|0
wav/mouzaakdung/027/027_160.wav|哦，孟夫子仲係有頭腦嘅，夫子不記小人過嘛。|0
wav/mouzaakdung/027/027_161.wav|主席鄭重其事噉喺呢份文件上面做咗圈閱嘅批示。|0
wav/mouzaakdung/027/027_162.wav|小孟冇想到，幾日之後，主席又會提起嗰個跳舞嘅張寧。|0
wav/mouzaakdung/028/028_001.wav|毛澤東喺最後嘅日子裏便，佢總係去做佢覺得應該係佢做嘅工作，包括不斷噉接見外賓。|0
wav/mouzaakdung/028/028_002.wav|只要秘書、工作人員轉告佢，外賓請求接見，毛澤東從來唔拒絕嘅。|0
wav/mouzaakdung/028/028_003.wav|即使係身體狀況好壞，佢總係覺得，係盛情難卻，但係佢就冇量力而行。|0
wav/mouzaakdung/028/028_004.wav|病魔纏身嘅毛澤東，感情依舊係細膩豐富。|0
wav/mouzaakdung/028/028_005.wav|佢依舊掛念住親人，懷念住故交，關心住朋友。|0
wav/mouzaakdung/028/028_006.wav|女兒嚟探望佢，佢會好耐好耐深情噉拉住佢隻手，用佢唔清晰嘅説話，講佢懷念之情。|0
wav/mouzaakdung/028/028_007.wav|朋友嚟探望佢，亦會引起佢嘅欣喜，引出唔少話題。|0
wav/mouzaakdung/028/028_008.wav|佢喺最後嘅日子裏便，亦曾經關心過朝鮮人民嘅領袖金日成。|0
wav/mouzaakdung/028/028_009.wav|可能毛澤東同金日成有一種特殊嘅友誼，有一種特殊嘅情感。|0
wav/mouzaakdung/028/028_010.wav|毛澤東八十一歲生日嘅時候，曾經對住金日成送嚟嘅大紅蘋果定眼睇咗好耐。|0
wav/mouzaakdung/028/028_011.wav|一九七四年，毛澤東去南方，仲見過金日成添，不過當時並冇公開。|0
wav/mouzaakdung/028/028_012.wav|當毛澤東聽講話金日成眼睛有病嘅時候，特登派曾經同佢醫過眼病嘅唐由之大夫，去幫金日成醫病。|0
wav/mouzaakdung/028/028_013.wav|嗰幾晚，都有金日成醫病嘅電報發嚟，主席總係好認真噉睇。|0
wav/mouzaakdung/028/028_014.wav|喺朝鮮，喺呢片並唔係十分遙遠嘅國土上，牽動住毛澤東嘅情感。|0
wav/mouzaakdung/028/028_015.wav|一九七六年九月八日晚，就喺毛澤東離開呢個世界嘅前幾個小時，佢仲要攞日本三木武夫嘅電報嚟，佢睇咗咯。|0
wav/mouzaakdung/028/028_016.wav|佢喺離開呢個世界嘅最後時刻，佢個心依舊喺度想，依個喺度思索。|0
wav/mouzaakdung/028/028_017.wav|佢嘅眼睛依舊喺度睇，依舊喺度環視呢個風雲變幻嘅世界。|0
wav/mouzaakdung/028/028_018.wav|佢唔甘心退出，佢唔願意退出，佢要竭盡全力。|0
wav/mouzaakdung/028/028_019.wav|毛澤東工作到生命嘅最後一息，直至佢嘅昏迷，一九七六年，九月八日晚上八時十分。|0
wav/mouzaakdung/028/028_020.wav|毛澤東嘅身體日漸惡化，呢啲係醫生、周圍嘅工作人員，早就知道㗎喇，而且，係無可挽回嘅趨勢。|0
wav/mouzaakdung/028/028_021.wav|十年動亂，林彪嘅出逃，陳老總、周總理嘅相繼去世。|0
wav/mouzaakdung/028/028_022.wav|一系列嘅事件對毛澤東嚟講，係一次又一次嘅沉重打擊。|0
wav/mouzaakdung/028/028_023.wav|雖然，作為一個領袖，佢對一切都好達觀。|0
wav/mouzaakdung/028/028_024.wav|但係佢畢竟具有常人嘅機體，佢嘅生理機能，早就開始退化喇。|0
wav/mouzaakdung/028/028_025.wav|一九七六年五月十二日，毛澤東會見新加坡總理李光耀。|0
wav/mouzaakdung/028/028_026.wav|呢次會見，使小孟、小張大為緊張。|0
wav/mouzaakdung/028/028_027.wav|本來因為見到主席嘅精神仲可以，只係同佢講咗李光耀總理要唔要接見嘅事，佢即刻就答應接見嘞。|0
wav/mouzaakdung/028/028_028.wav|嗰日上午，主席嘅理髮員小周同佢理咗個髮，又剃咗面。|0
wav/mouzaakdung/028/028_029.wav|喺接見前嘅一個小時，小孟喺主席專用嘅大衣櫃裏便，攞出嗰套灰色嘅中山裝。|0
wav/mouzaakdung/028/028_030.wav|小孟話：主席，你今日仲係着呢套衣服吖嘛？|0
wav/mouzaakdung/028/028_031.wav|主席話：着呢套啦，唔着呢套，着邊套啊？|0
wav/mouzaakdung/028/028_032.wav|小孟啊幫主席除咗睡衣，換上中山裝。|0
wav/mouzaakdung/028/028_033.wav|着好之後又前後左右噉睇下，幫佢將衣服拉到平平整整。|0
wav/mouzaakdung/028/028_034.wav|睇下毛澤東接見外賓之前嘅樣子，小孟反而覺得有啲新鮮嘞。|0
wav/mouzaakdung/028/028_035.wav|頭髮齊整，服裝筆挺，真係精神得多嘞。|0
wav/mouzaakdung/028/028_036.wav|平日嘅毛澤東多數瞓喺床上，多數係着住細白布睡衣；|0
wav/mouzaakdung/028/028_037.wav|頭髮又唔梳噃，不修邊幅。|0
wav/mouzaakdung/028/028_038.wav|簡直使小孟感覺唔出佢係個眾人矚目嘅一國之君。|0
wav/mouzaakdung/028/028_039.wav|小孟開玩笑噉話：你而家就似個主席喇，平時呀邊度似個主席啊。|0
wav/mouzaakdung/028/028_040.wav|小張啱啱喺出便入嚟，佢亦開玩笑噉話：|0
wav/mouzaakdung/028/028_041.wav|就算你係扮個主席啊，一扮就似，人哋邊個扮都扮唔似嘅。|0
wav/mouzaakdung/028/028_042.wav|主席亦開玩笑噉話：我去接見外賓，就好似出去演戲。|0
wav/mouzaakdung/028/028_043.wav|演員登台，邊度有話唔化妝㗎？|0
wav/mouzaakdung/028/028_044.wav|時間到嘞，小張、小孟一便一個扶住毛澤東，行去游泳池接見大廳。|0
wav/mouzaakdung/028/028_045.wav|佢剛剛坐低一兩分鐘啫，李光耀，已經由華國鋒陪同嚟到大廳嘞。|0
wav/mouzaakdung/028/028_046.wav|小張、小孟將主席扶起嚟，噉佢哋兩個趕緊退後，行去屏風後便。|0
wav/mouzaakdung/028/028_047.wav|因為，係唔好畀錄像留低工作人員扶住主席嘅情景。|0
wav/mouzaakdung/028/028_048.wav|但係主席剛剛企起身同李光耀握完手，嘣一聲就坐低嘞。|0
wav/mouzaakdung/028/028_049.wav|當時小張、小孟，喺屏風後便睇得好清楚。|0
wav/mouzaakdung/028/028_050.wav|佢哋不約而同噉細聲吖噉叫咗一聲。|0
wav/mouzaakdung/028/028_051.wav|接見只有一兩分鐘，寒暄幾句就匆匆結束。|0
wav/mouzaakdung/028/028_052.wav|小孟、小張知道主席嘅病情，佢經常兩腿發軟，企唔穩。|0
wav/mouzaakdung/028/028_053.wav|呢次突然間坐低，係佢實在冇法子支撐嘅結果。|0
wav/mouzaakdung/028/028_054.wav|早知係噉樣，就唔畀主席安排呢次接見嘞。|0
wav/mouzaakdung/028/028_055.wav|但係，呢次仲唔係最後一次嘅接見外賓。|0
wav/mouzaakdung/028/028_056.wav|有一次，主席接見外賓嘅時候，因為怕畀外界知道佢嘅健康狀況，就不得不將鼻飼管同氧氣管拔咗。|0
wav/mouzaakdung/028/028_057.wav|其實，佢早就需要靠插呢種管，嚟維持佢嘅生命嘞。|0
wav/mouzaakdung/028/028_058.wav|但係世界上嘅事情往往係噉嘅，唔可能完全真實，亦唔可能永遠係虛假。|0
wav/mouzaakdung/028/028_059.wav|喺好多真實之中有一啲虛假，或者喺好多虛假之中，有一啲真實。|0
wav/mouzaakdung/028/028_060.wav|呢啲都係客觀嘅存在。|0
wav/mouzaakdung/028/028_061.wav|毛澤東自己亦同意將啲管拔咗。|0
wav/mouzaakdung/028/028_062.wav|儘管噉樣會好唔舒服，會因為缺氧而發悶，但係佢亦唔願用戴住插管嘅形象去見外賓，去公之於眾。|0
wav/mouzaakdung/028/028_063.wav|呢次接見外賓嘅時候，係等外賓入嚟嘅前兩分鐘，先至將插管拔咗嘅。|0
wav/mouzaakdung/028/028_064.wav|一拔咗，佢個嘴唇，即刻就有啲發紫喇。|0
wav/mouzaakdung/028/028_065.wav|小孟問佢：你覺唔覺得悶啊？|0
wav/mouzaakdung/028/028_066.wav|有啲悶，都仲可以。|0
wav/mouzaakdung/028/028_067.wav|外賓嚟喇，小張同小孟本來係一左一右噉扶住毛澤東嘅，小張喺右便，小孟喺左便。|0
wav/mouzaakdung/028/028_068.wav|外賓一出現，當攝像機對準主席同外賓嘅時候，按照慣例小孟同小張就趕緊撤走，行去屏風後便嘅。|0
wav/mouzaakdung/028/028_069.wav|但係呢一次，小張喺右邊將隻手抽開走咗喇。|0
wav/mouzaakdung/028/028_070.wav|當小孟喺左便亦要抽開隻手想走嘅時候，佢感覺主席嘅手臂，夾住佢隻手，意思，係唔好行開。|0
wav/mouzaakdung/028/028_071.wav|噉樣主席用右手同外賓握咗手，而左手仲係扶住小孟嘅。|0
wav/mouzaakdung/028/028_072.wav|因為噉樣，新聞紀錄片裏便，亦都留低小孟嘅形象。|0
wav/mouzaakdung/028/028_073.wav|好快新華社送嚟咗照片同電影片，小孟見到自己亦喺畫面上出現。|0
wav/mouzaakdung/028/028_074.wav|佢覺得唔妥當嘞，佢知道自己係個護士，唔想過多露面。|0
wav/mouzaakdung/028/028_075.wav|因此下次再接見外賓嘅時候，佢同小張換咗個位置，佢在右，小張在左。|0
wav/mouzaakdung/028/028_076.wav|七六年五月二十七日，毛澤東又會見咗巴基斯坦總理布托。|0
wav/mouzaakdung/028/028_077.wav|呢次接見，毛澤東冇企起身，只係坐喺度同布托會面啫。|0
wav/mouzaakdung/028/028_078.wav|呢個時候嘅毛澤東，已經明顯噉畀人哋睇出：佢面容憔悴，表情麻木，行動不便。|0
wav/mouzaakdung/028/028_079.wav|更嚴重嘅係，佢嘅口水不斷喺嘴角流出嚟，需要一次又一次噉，攞紙巾抹咗佢。|0
wav/mouzaakdung/028/028_080.wav|封鎖極為嚴密嘅關於毛澤東嘅健康狀況嘅信息，已經不得已透露嘞。|0
wav/mouzaakdung/028/028_081.wav|人們喺電視裏便，睇到無法再掩蓋嘅真情。|0
wav/mouzaakdung/028/028_082.wav|唔理點講都好，毛澤東接見布托之後，再冇喺外交場合露過面嘞。|0
wav/mouzaakdung/028/028_083.wav|毛澤東接見布托，係佢喺生命結束之前嘅最後一次接見。|0
wav/mouzaakdung/028/028_084.wav|七六年七月底，發生咗唐山地區嘅大地震之後，毛澤東嘅身體更加惡化。|0
wav/mouzaakdung/028/028_085.wav|佢雖然都仲係每日睇書，但係經常處於昏迷狀態。|0
wav/mouzaakdung/028/028_086.wav|毛澤東喺最後嘅日子裏便依然係既唔願意打針亦唔願意食藥。|0
wav/mouzaakdung/028/028_087.wav|佢依然相信，靠自己嘅身體嘅抵抗力，能夠戰勝疾病嘅道理。|0
wav/mouzaakdung/028/028_088.wav|佢依然堅信，醫病亦要自力更生，因為用藥打針，係外援。|0
wav/mouzaakdung/028/028_089.wav|但係越嚟越虛弱嘅身體，使佢固守嘅道理已經係處於失敗嘞，佢幾乎係水米不進。|0
wav/mouzaakdung/028/028_090.wav|喺醫生嘅多次勸説之下，佢先至同意用鼻飼插管。|0
wav/mouzaakdung/028/028_091.wav|呢種插管係好細好細，係喺國外進口嘅，可以由鼻哥一直插到落去胃裏便，用佢嚟輸送營養，維持生命。|0
wav/mouzaakdung/028/028_092.wav|小孟勸佢話：主席，你唔好唔聽醫生嘅意見至得㗎。|0
wav/mouzaakdung/028/028_093.wav|劉伯承嘅身體同你差得多喇，用咗鼻飼管，效果特別好。|0
wav/mouzaakdung/028/028_094.wav|你成日話靠自己嘅抵抗力，你冇營養，又點會有抵抗力啫？|0
wav/mouzaakdung/028/028_095.wav|主席呢次聽咗之後，擘開佢雙眼，細細聲話：|0
wav/mouzaakdung/028/028_096.wav|噉，就試下啦。|0
wav/mouzaakdung/028/028_097.wav|插咗鼻飼管之後，佢果然喺第二日，覺得身上有啲力嘞。|0
wav/mouzaakdung/028/028_098.wav|佢好高興噉對小孟話：|0
wav/mouzaakdung/028/028_099.wav|小孟啊，你比我懂得多，我要聽你嘅説話喇。|0
wav/mouzaakdung/028/028_100.wav|已經好少講説話嘅主席，今日顯得有啲精神嘞。|0
wav/mouzaakdung/028/028_101.wav|佢已經有五六日都冇講嘢喇。|0
wav/mouzaakdung/028/028_102.wav|小孟話：你只要同醫生好好地配合，你嘅病會醫得好嘅。|0
wav/mouzaakdung/028/028_103.wav|你唔係聽我嘅説話，要聽醫生嘅説話就真。|0
wav/mouzaakdung/028/028_104.wav|一九七六年六月中旬嘅一日，小孟請假返屋企，去睇下佢嗰個已經好耐冇見面嘅丈夫。|0
wav/mouzaakdung/028/028_105.wav|近在咫尺，遠在天涯。|0
wav/mouzaakdung/028/028_106.wav|小孟嘅丈夫小裴就住喺府右街西側嘅一零二號，同中南海只有一街之隔。|0
wav/mouzaakdung/028/028_107.wav|但係小孟嘅工作性質，使小裴時時獨守空房異常寂寞。|0
wav/mouzaakdung/028/028_108.wav|小孟係下午五點幾鍾先至返到屋企嘅。|0
wav/mouzaakdung/028/028_109.wav|新婚不如久別，兩個人情深意切，唔知有幾多説話要講，但係又唔知道從何説起。|0
wav/mouzaakdung/028/028_110.wav|七點十五分，突然有人嚟搵小孟，要小孟馬上返去中南海。|0
wav/mouzaakdung/028/028_111.wav|小孟返到主席嘅卧室先知道，主席嘅病又發作喇，心肌梗塞十分危險。|0
wav/mouzaakdung/028/028_112.wav|只見主席嘅面色灰黃，嘴唇呈現青紫色，呼吸短促。|0
wav/mouzaakdung/028/028_113.wav|主席嘅幾個醫生都嚟嘞，政治局嘅人亦嚟嘞，氣氛相當緊張。|0
wav/mouzaakdung/028/028_114.wav|奮力搶救，二十幾分鍾之後先至脱離險情。|0
wav/mouzaakdung/028/028_115.wav|主席嘅心臟又開始正常噉跳動，每分鐘由原來嘅一百一十次，變返八十次。|0
wav/mouzaakdung/028/028_116.wav|佢平靜噉瞓喺度，冇幾耐，又擘開雙眼。|0
wav/mouzaakdung/028/028_117.wav|政治局嘅幾個委員一直守候喺毛澤東身邊。|0
wav/mouzaakdung/028/028_118.wav|見到佢擘開眼喇，委員們一個個上前探望。|0
wav/mouzaakdung/028/028_119.wav|張春橋喺佢前面行過嘞；|0
wav/mouzaakdung/028/028_120.wav|姚文元喺佢前面行過喇；|0
wav/mouzaakdung/028/028_121.wav|王洪文亦喺佢前便行過喇。|0
wav/mouzaakdung/028/028_122.wav|華國鋒、吳桂賢、倪志福、許世友等等，一個又一個嘅政治局委員，都喺佢面前行過嘞。|0
wav/mouzaakdung/028/028_123.wav|毛澤東只係似睇非睇噉望住佢哋。|0
wav/mouzaakdung/028/028_124.wav|但係當葉劍英喺佢身邊行過個時候，佢遞起隻手，佢震震下噉擺動幾下。|0
wav/mouzaakdung/028/028_125.wav|佢個嘴微微噉逳咗一下，動作細微到令人難以發現。|0
wav/mouzaakdung/028/028_126.wav|仲係小張睇出毛澤東所表達嘅意思，毛澤東呢啲動作表示，佢想同葉帥講嘢。|0
wav/mouzaakdung/028/028_127.wav|小張嘅分析判斷係正確嘅。|0
wav/mouzaakdung/028/028_128.wav|小張行去葉帥身邊話：|0
wav/mouzaakdung/028/028_129.wav|葉帥，我睇主席係想同你講嘢，你去問下啦。|0
wav/mouzaakdung/028/028_130.wav|葉帥岌一岌頭，又行到毛澤東嘅身邊。|0
wav/mouzaakdung/028/028_131.wav|葉帥護低個身，耷低頭睇住毛澤東。|0
wav/mouzaakdung/028/028_132.wav|毛澤東雙眼突然間顯得明亮起嚟。|0
wav/mouzaakdung/028/028_133.wav|眼睛係心嘅窗口，佢個心裏便，一定有啲咩嘢事嘅，但係佢嘅嘴已經係力不從心嘞。|0
wav/mouzaakdung/028/028_134.wav|只見佢嘴唇喺度逳下逳下，但係好難聽出佢嘅聲音。|0
wav/mouzaakdung/028/028_135.wav|葉帥拉住毛澤東嘅手，緊緊噉握住，不停噉向佢點頭。|0
wav/mouzaakdung/028/028_136.wav|毛澤東對葉帥講啲咩嘢呢？|0
wav/mouzaakdung/028/028_137.wav|係對佢表示永久嘅別離之情吖？|0
wav/mouzaakdung/028/028_138.wav|定係有咩嘢事情需要交接？|0
wav/mouzaakdung/028/028_139.wav|抑或係對永遠過去嘅歲月嘅回憶呢？|0
wav/mouzaakdung/028/028_140.wav|毛澤東對葉帥曾經有過噉樣嘅評價：呂端大事不糊塗。|0
wav/mouzaakdung/028/028_141.wav|葉劍英喺中國革命嘅好多關鍵時刻，起咗別人所不能代替嘅關鍵作用。|0
wav/mouzaakdung/028/028_142.wav|長征時期，一、四方面軍會合以後，對於北上定係南下有好多分歧。|0
wav/mouzaakdung/028/028_143.wav|張國燾電令陳昌浩將黨中央挾持南下，如果唔同意，就武力解決。|0
wav/mouzaakdung/028/028_144.wav|當時呢封電報，葉劍英送咗畀毛澤東，使毛澤東得知消息及時行動。|0
wav/mouzaakdung/028/028_145.wav|喺黨同紅軍生死存亡嘅關鍵時刻，葉帥企喺黨同黨嘅事業嘅原則立場上，發揮咗極大作用。|0
wav/mouzaakdung/028/028_146.wav|毛澤東自知不久於人世，佢喺呢個時候或者會意識到：中國又將會面臨一個關鍵時刻。|0
wav/mouzaakdung/028/028_147.wav|如果真係噉樣，係唔係又要葉帥噉樣一個關鍵人物，嚟起關鍵作用呢？|0
wav/mouzaakdung/028/028_148.wav|當然，事實證明又確實係噉樣。|0
wav/mouzaakdung/028/028_149.wav|此時此刻，葉帥只能夠拉住毛澤東嘅手。|0
wav/mouzaakdung/028/028_150.wav|但係無論如何，亦拉唔住毛澤東嘅生命嘞。|0
wav/mouzaakdung/028/028_151.wav|自然規律無法抗拒，唔理你係點樣一個有力量嘅人。|0
wav/mouzaakdung/028/028_152.wav|人生，就係一個生理過程。|0
wav/mouzaakdung/028/028_153.wav|毛澤東從八月底直至佢嘅謝世，多次昏迷，多次搶救。|0
wav/mouzaakdung/028/028_154.wav|喺昏迷同搶救嘅過程當中，佢漸漸向住另外一個世界行過去。|0
wav/mouzaakdung/028/028_155.wav|九月八日晚七時，小孟嚟接班。|0
wav/mouzaakdung/028/028_156.wav|幾日嚟政治局嘅常委同啲委員，一直喺度輪流值班。|0
wav/mouzaakdung/028/028_157.wav|醫務人員一直喺身邊觀察毛澤東嘅病情：|0
wav/mouzaakdung/028/028_158.wav|量血壓、測脈搏、導尿、聽心臟、輸氧氣不斷噉進行。|0
wav/mouzaakdung/028/028_159.wav|呢個時候，江青亦嚟嘞，而家江青嚟，唔使經過毛澤東嘅批准。|0
wav/mouzaakdung/028/028_160.wav|毛澤東已經冇批准同唔批准嘅精力嘞，佢可以作為家屬隨時嚟探望。|0
wav/mouzaakdung/028/028_161.wav|江青嚟探望，並唔係喺毛澤東嘅面前，而係喺佢嘅背後。|0
wav/mouzaakdung/028/028_162.wav|因為最近呢個時期，江青出現嘅時候，毛澤東只要清醒，總係有反感煩躁嘅表現嘅。|0
wav/mouzaakdung/028/028_163.wav|為咗唔引起新嘅刺激，江青就喺背後睇下。|0
wav/mouzaakdung/028/028_164.wav|七點十分，毛澤東個呼吸急促起嚟喇。|0
wav/mouzaakdung/028/028_165.wav|小孟過嚟，幫主席按摩胸部。|0
wav/mouzaakdung/028/028_166.wav|主席用好低嘅聲音話：|0
wav/mouzaakdung/028/028_167.wav|我好難受，叫醫生嚟喇。|0
wav/mouzaakdung/028/028_168.wav|醫生趕緊將氧氣管放喺佢嘅鼻哥處，佢用手去掹，肯定係唔舒服嘞。|0
wav/mouzaakdung/028/028_169.wav|過咗幾分鐘，呼吸開始平靜起嚟。|0
wav/mouzaakdung/028/028_170.wav|呢個時候，醫生睇見主席嘅鼻哥窿裏便有一啲排泄物，就將氧氣管先攞落嚟，用棉簽幫佢抹乾淨之後，又幫佢帶上輸氧氣。|0
wav/mouzaakdung/028/028_171.wav|佢一啲反應都冇嘞，又係處於極度嘅昏迷。|0
wav/mouzaakdung/028/028_172.wav|搶救，搶救，四個幾小時嘅搶救，不過一直係昏迷，佢再冇醒過。|0
wav/mouzaakdung/028/028_173.wav|佢嘅最後一句説話係對小孟講嘅：|0
wav/mouzaakdung/028/028_174.wav|我好難受，叫醫生嚟。|0
wav/mouzaakdung/028/028_175.wav|偉人臨終之前並冇感人肺腑嘅遺言。|0
wav/mouzaakdung/028/028_176.wav|佢既冇話要華國鋒喺腥風血雨中接班，佢亦冇話按既定方針辦。|0
wav/mouzaakdung/028/028_177.wav|佢係嚟唔切呢？抑或係佢唔願留下遺言呢？|0
wav/mouzaakdung/028/028_178.wav|呢啲，係永遠不得而知嘅。|0
wav/mouzaakdung/029/029_001.wav|一九七六年，九月九日零時，毛澤東嘅臥室，二零二房間，搶救小組嘅醫護人員，正在緊張噉工作。|0
wav/mouzaakdung/029/029_002.wav|臥室裏便只有醫護人員同毛澤東。|0
wav/mouzaakdung/029/029_003.wav|喺毛澤東臥室去大廳嘅走廊通道上，電視熒幕，正在顯示毛澤東心臟跳動嘅情況。|0
wav/mouzaakdung/029/029_004.wav|一道波浪式嘅曲線，正在起伏、抖動。|0
wav/mouzaakdung/029/029_005.wav|中共中央政治局嘅所有常委、所有委員、毛澤東身邊所有嘅工作人員，都喺度靜一靜噉，注視住熒光幕上呢條曲線。|0
wav/mouzaakdung/029/029_006.wav|佢哋冇表情，冇説話。|0
wav/mouzaakdung/029/029_007.wav|華國鋒靜一靜噉目視前方；|0
wav/mouzaakdung/029/029_008.wav|王洪文嘅眼睛不停噉擘開，眯埋；|0
wav/mouzaakdung/029/029_009.wav|張春橋一副冷靜嘅神情；|0
wav/mouzaakdung/029/029_010.wav|汪東興，皺起眉頭。|0
wav/mouzaakdung/029/029_011.wav|平靜，木然，無言，沉默，呢啲可能只係外在嘅表現。|0
wav/mouzaakdung/029/029_012.wav|零時十分，熒幕上嘅曲線，突然變成一條直線，一條微微抖動住嘅直線。|0
wav/mouzaakdung/029/029_013.wav|委員們、工作人員們、家屬們、一切在場嘅人們，即刻打破咗沉寂，向前傾身，擘大雙眼，死死噉盯住熒幕，細細聲議論，喺度遲疑、懷疑、判斷。|0
wav/mouzaakdung/029/029_014.wav|呢條直線，呢條由曲線變成嘅直線，表明咩嘢呢？|0
wav/mouzaakdung/029/029_015.wav|幾分鐘過去嘞，熒幕上一直係一條直線，一條仍然微微抖動住嘅直線。|0
wav/mouzaakdung/029/029_016.wav|呢條直線表明：毛澤東先停止咗呼吸，跟住心臟停止咗跳動。|0
wav/mouzaakdung/029/029_017.wav|一個護士喺毛澤東嘅臥室裏便行出嚟，行得非常輕。|0
wav/mouzaakdung/029/029_018.wav|佢向外便等候住啲人講咗一句：主席去世喇。|0
wav/mouzaakdung/029/029_019.wav|佢嘅説話亦講得非常輕，幾乎睇唔出佢嘅嘴嘅動作。|0
wav/mouzaakdung/029/029_020.wav|人們一齊行去臥室。|0
wav/mouzaakdung/029/029_021.wav|十幾分鍾之後，醫生們退出去嘞，政治局嘅委員們退出去咯，家屬們亦退出去嘞。|0
wav/mouzaakdung/029/029_022.wav|汪東興、張耀祠話畀小孟、小張聽，叫佢哋留低將主席嘅遺物整理一下。|0
wav/mouzaakdung/029/029_023.wav|委員們、家屬們都去開會。|0
wav/mouzaakdung/029/029_024.wav|小孟攞起床頭張枱仔上面嗰幾份文件，嗰幾份主席最後批閲嘅文件，放喺文件袋裏便。|0
wav/mouzaakdung/029/029_025.wav|佢又攞起嗰本依舊打開嘅三木嘅書，佢將本書合返埋。|0
wav/mouzaakdung/029/029_026.wav|喺呢本書上留低毛澤東嘅最後嘅目光，留低佢最後嘅思索，留低佢最後嘅情感。|0
wav/mouzaakdung/029/029_027.wav|小孟將呢本書睇咗又睇，但係乜嘢都睇唔出。|0
wav/mouzaakdung/029/029_028.wav|呢本書裏面嘅字，佢覺得好陌生，彷彿佢一個字都認唔出嚟嘞。|0
wav/mouzaakdung/029/029_029.wav|小孟向毛澤東嘅遺體望咗一眼，佢又將目光轉到去嗰本三木嘅書上便。|0
wav/mouzaakdung/029/029_030.wav|佢仿佛要喺本書上便，搵到主席留低嘅目光，留低嘅思索，留低嘅印跡。|0
wav/mouzaakdung/029/029_031.wav|佢靜一靜噉將主席讀過嘅最後一本書，放喺床側嘅書櫃裏便。|0
wav/mouzaakdung/029/029_032.wav|佢放得係咁輕、咁小心、咁細心，好似怕自己稍為重啲嘅動作，會整甩毛澤東喺上便留低嘅痕跡。|0
wav/mouzaakdung/029/029_033.wav|小孟將主席最後換落嚟嘅內衣內褲，褶得平平整整，放喺床頭嘅櫃仔裏便。|0
wav/mouzaakdung/029/029_034.wav|小孟將主席用過嘅鉛筆攞起嚟，仔細噉睇下。|0
wav/mouzaakdung/029/029_035.wav|呢支鉛畢，係小周幫主席削好嘅。|0
wav/mouzaakdung/029/029_036.wav|呢支鉛畢，永遠唔會再畀人用喇，佢真係想攞去做個永久嘅紀念。|0
wav/mouzaakdung/029/029_037.wav|但係佢呢種念頭閃現嘅同時，一種指責嘅聲音喺佢耳邊響起：|0
wav/mouzaakdung/029/029_038.wav|你點可以噉樣呢？唔得㗎，唔能夠做呢種事情㗎。|0
wav/mouzaakdung/029/029_039.wav|佢將鉛筆輕輕攞起，又輕輕放低，依舊放喺張枱處。|0
wav/mouzaakdung/029/029_040.wav|喺主席床頭嘅書枱上，佢發現一本厚厚嘅魯迅選集。|0
wav/mouzaakdung/029/029_041.wav|佢不由得掀咗幾下，忽然發現裏便有一封信，一封冇裝喺信封裏便嘅信。|0
wav/mouzaakdung/029/029_042.wav|呢封，係李敏寫畀毛澤東嘅信。|0
wav/mouzaakdung/029/029_043.wav|爸爸，你好。你近來身體點啊？女兒十分惦念。|0
wav/mouzaakdung/029/029_044.wav|你叫我睇嘅呢本魯迅選集，我已經睇完嘞。|0
wav/mouzaakdung/029/029_045.wav|咩嘢時候，我想同你談下呢啲雜文嘅睇法。|0
wav/mouzaakdung/029/029_046.wav|呢本書裏便你畫咗唔少符號，寫咗一啲評註，我都仔細睇咗喇。|0
wav/mouzaakdung/029/029_047.wav|但係有啲地方仲係唔明白咩嘢意思，我想抽空搵你問下。|0
wav/mouzaakdung/029/029_048.wav|祝：愉快。你的女兒李敏。一九七五年，四月十五日。|0
wav/mouzaakdung/029/029_049.wav|小孟將呢封女兒李敏畀父親嘅信又夾喺書裏便，放返去書櫃。|0
wav/mouzaakdung/029/029_050.wav|佢哋做咗啲簡單嘅整理，就唔知仲要整理啲乜嘢喇。|0
wav/mouzaakdung/029/029_051.wav|主席嘅臥室裏便，而家係咁空闊、咁寒冷，從來未有過嘅寒冷。|0
wav/mouzaakdung/029/029_052.wav|一向係二十三度嘅恆温，已經降到零度。|0
wav/mouzaakdung/029/029_053.wav|喺空調機送嚟嘅風，吹動住闊大臥室嘅角角落落。|0
wav/mouzaakdung/029/029_054.wav|白綢嘅垂地窗簾掀起又落低，落低又掀起。|0
wav/mouzaakdung/029/029_055.wav|主席嘅房間裏便，從來未有過咁大嘅風嘅。|0
wav/mouzaakdung/029/029_056.wav|白色帷幔嘅舞動，增添咗呢度嘅空寂。|0
wav/mouzaakdung/029/029_057.wav|主席嘅臥室裏便，而家非常安靜。|0
wav/mouzaakdung/029/029_058.wav|幾小時之前嘅人影晃動；|0
wav/mouzaakdung/029/029_059.wav|幾小時之前嘅醫療器械嘅聲音；|0
wav/mouzaakdung/029/029_060.wav|幾小時之前嘅細碎腳步聲；|0
wav/mouzaakdung/029/029_061.wav|幾小時之前嘅人們嘅低聲悄語；|0
wav/mouzaakdung/029/029_062.wav|幾小時之前人們嘅咳嗽聲、喘氣聲；|0
wav/mouzaakdung/029/029_063.wav|幾小時之前人們嘅焦慮，等等等等，而家都消逝喇，都隨住主席嘅心臟嘅停止跳動而消逝喇。|0
wav/mouzaakdung/029/029_064.wav|人們都返去休息嘞，政治局嘅委員們，都去開會喇。|0
wav/mouzaakdung/029/029_065.wav|一切都靜止喇，都消逝喇。|0
wav/mouzaakdung/029/029_066.wav|人生嘅苦惱、人生嘅快樂都冇嘞；|0
wav/mouzaakdung/029/029_067.wav|過去嘅思慮、鬥爭、矛盾，都同佢無關嘞。|0
wav/mouzaakdung/029/029_068.wav|今後嘅挫折、困難、變更、成就、革命，一切佢都唔知道嘞。|0
wav/mouzaakdung/029/029_069.wav|今後，佢只能夠瞓喺度任人凝視，任人哭喊，任人傷感，任人思忖。|0
wav/mouzaakdung/029/029_070.wav|邊個能夠明白呢個已經冰冷嘅身體，曾經有過一個點樣嘅世界呢？|0
wav/mouzaakdung/029/029_071.wav|邊個能夠明白，呢個偉人嘅思想同意志，曾經影響激盪過幾多人嘅胸懷呢？|0
wav/mouzaakdung/029/029_072.wav|小孟身穿棉軍大衣，仲係感到非常之寒冷。|0
wav/mouzaakdung/029/029_073.wav|佢定眼望住靜臥喺嗰張闊大木床上面嘅毛澤東。|0
wav/mouzaakdung/029/029_074.wav|佢係喺呢張小孟熟悉嘅床上安息喇。|0
wav/mouzaakdung/029/029_075.wav|佢今日靜臥個姿勢，唔同往時噉樣。|0
wav/mouzaakdung/029/029_076.wav|佢唔再係左側、右側噉瞓喺處。|0
wav/mouzaakdung/029/029_077.wav|佢仰臥平躺，顯得係非常安寧，只係個嘴稍為張開。|0
wav/mouzaakdung/029/029_078.wav|小孟用手輕輕噉託咗下佢嘅下巴，佢個嘴就合返埋喇。|0
wav/mouzaakdung/029/029_079.wav|佢嗰塊灰黃色嘅面上，仲掛住一絲安然嘅微笑。|0
wav/mouzaakdung/029/029_080.wav|死神奇蹟噉，將佢嗰副安詳嘅臉龐還返畀佢。|0
wav/mouzaakdung/029/029_081.wav|小孟坐喺離主席幾米遠嘅沙發上，佢靜一靜噉望住仰面而臥嘅毛澤東。|0
wav/mouzaakdung/029/029_082.wav|毛澤東嘅身軀用粉紅色帶梅花嘅毛巾被冚到胸前。|0
wav/mouzaakdung/029/029_083.wav|小孟望下望下，仿佛覺得佢嘅胸部依然係一起一伏；|0
wav/mouzaakdung/029/029_084.wav|仿佛覺得佢嘅心臟仲係喺度跳動，仲喺粉紅色嘅毛巾被下便均勻噉跳動。|0
wav/mouzaakdung/029/029_085.wav|小孟冇喊，佢只係默默噉、茫然噉望住呢個熟悉嘅身軀。|0
wav/mouzaakdung/029/029_086.wav|係咩嘢疾病奪走咗毛澤東嘅生命呢？|0
wav/mouzaakdung/029/029_087.wav|係心臟病吖？係肺氣腫吖？係綜合症呢？|0
wav/mouzaakdung/029/029_088.wav|儘管佢相信佢會死，但係，佢又幾咁留戀住呢個不尋常嘅人生啊。|0
wav/mouzaakdung/029/029_089.wav|儘管毛澤東嘅人生歷程震撼咗空間，吞噬咗時間；|0
wav/mouzaakdung/029/029_090.wav|儘管佢具有軍事天才同政治才華，儘管佢死後嘅若干年內，名字仲會閃住光彩；|0
wav/mouzaakdung/029/029_091.wav|但係當佢逝去嘅時候，亦係咁安靜。|0
wav/mouzaakdung/029/029_092.wav|既冇出現狂風四起、暴雨滂沱，亦冇出現山呼海嘯、地動山搖。|0
wav/mouzaakdung/029/029_093.wav|一個偉人，一顆曾經閃光奪目嘅星星，當佢逝去嘅時候，亦係咁安靜。|0
wav/mouzaakdung/029/029_094.wav|此時此刻，小孟嘅視線變得模糊嘞，佢嘅神志變得飄搖嘞。|0
wav/mouzaakdung/029/029_095.wav|佢忘記咗空間，亦忘記咗時間，忘記咗失落嘅自己。|0
wav/mouzaakdung/029/029_096.wav|毛澤東離去喇，小孟唔知道自己將來會點樣。|0
wav/mouzaakdung/029/029_097.wav|佢並冇心碎神傷，佢只係感到一片茫然。|0
wav/mouzaakdung/029/029_098.wav|九月十一日嘅夜晚，毛澤東嘅遺體就要運出中南海嘞。|0
wav/mouzaakdung/029/029_099.wav|毛澤東就要永遠離開佢呢個生活咗二十幾年嘅地方。|0
wav/mouzaakdung/029/029_100.wav|毛澤東嘅臥室裏便，燈光十分明亮，壁燈、吊燈都打開嘞，照到啲人幾乎擘唔開眼。|0
wav/mouzaakdung/029/029_101.wav|呢度聚集嘅人從來未試過咁多嘅。|0
wav/mouzaakdung/029/029_102.wav|生前，佢嘅臥室裏便冇特殊准許從來唔畀人入嚟嘅，只有小張同小孟經常出入。|0
wav/mouzaakdung/029/029_103.wav|而家呢，各方面嘅人士都嚟嘞：華國鋒、葉劍英、李先念、吳桂賢、陳錫聯、張春橋、王洪文、江青、毛遠新、遲群、謝靜宜、李敏等等。|0
wav/mouzaakdung/029/029_104.wav|佢哋都唔出聲，喺度等待。|0
wav/mouzaakdung/029/029_105.wav|只見毛遠新前前後後喺度打點張羅。|0
wav/mouzaakdung/029/029_106.wav|江青身穿黑衣，臂戴黑紗，一面陰雲。|0
wav/mouzaakdung/029/029_107.wav|佢拉張秘書過嚟，喺毛澤東嘅遺體前面照咗最後一張照片。|0
wav/mouzaakdung/029/029_108.wav|李敏，毛澤東嘅女兒，睇住父親嘅遺容佢喊嘞。|0
wav/mouzaakdung/029/029_109.wav|佢撲到江青嘅懷裏便，嗌住媽媽，母女抱埋一齊喊起嚟。|0
wav/mouzaakdung/029/029_110.wav|十二點鐘，毛澤東臥室外便，開嚟咗一架大型嘅靈車。|0
wav/mouzaakdung/029/029_111.wav|用黑綢製成嘅黑花點綴喺車前，花嘅兩邊垂住黑紗，車嘅後部係打開嘅。|0
wav/mouzaakdung/029/029_112.wav|毛遠新同幾個人講咗啲嘢，呢啲中南海幹部隊嘅同志們，就上前將主席嘅遺體抬起嚟，放喺一架平板小車上便。|0
wav/mouzaakdung/029/029_113.wav|由一個人推住小車，將遺體送出臥室，送上嗰架大型靈車。|0
wav/mouzaakdung/029/029_114.wav|靈車喺中南海西門慢慢噉開出，後便、前便，有十幾架小車護送。|0
wav/mouzaakdung/029/029_115.wav|毛澤東就喺一九七六年九月十一日嘅深夜，永遠噉離開佢生活幾十年嘅中南海。|0
wav/mouzaakdung/029/029_116.wav|毛澤東深居簡出，特別係喺佢嘅晚年，一直活動喺呢塊小小嘅天地裏便。|0
wav/mouzaakdung/029/029_117.wav|佢嘅飲食起居，佢嘅閒庭信步，佢嘅運籌帷幄，佢嘅迎來送往，佢嘅讀書學習，都係喺呢處進行嘅。|0
wav/mouzaakdung/029/029_118.wav|中南海啊！毛澤東嘅名字，曾經係幾咁緊密噉同你連埋一齊。|0
wav/mouzaakdung/029/029_119.wav|中南海，你嘅名字幾咁響亮！|0
wav/mouzaakdung/029/029_120.wav|你曾經引起多少人動情嘅遐想，你曾經引起多少人嘅無限嚮往，因為你係毛澤東居住嘅地方。|0
wav/mouzaakdung/029/029_121.wav|今日，毛澤東同你永遠告別嘞。|0
wav/mouzaakdung/029/029_122.wav|永別喇，春藕齋！你唔係去視察大江南北。|0
wav/mouzaakdung/029/029_123.wav|永別喇，豐澤園！你唔係去廬山開會。|0
wav/mouzaakdung/029/029_124.wav|永別喇，紫光閣！你唔係去重訪故地井岡山。|0
wav/mouzaakdung/029/029_125.wav|永別喇，靜谷！你唔係去北戴河暢游大海。|0
wav/mouzaakdung/029/029_126.wav|永別喇，游泳池嘅舊屋！你唔係去天安門城樓，檢閲百萬大軍。|0
wav/mouzaakdung/029/029_127.wav|永別喇，二零二新屋！你要去一個永遠唔會返嚟嘅地方。|0
wav/mouzaakdung/029/029_128.wav|永別喇，中南海！毛澤東嚟唔切同你一一道別，佢就永遠離開嘞。|0
wav/mouzaakdung/029/029_129.wav|無疑呢啲地方，喺好長嘅一段時間之內，會因為毛澤東嘅逝世，而留下一頁歷史，一啲痕跡，一啲回顧，一片空白。|0
wav/mouzaakdung/029/029_130.wav|靈車隊喺中秋嘅深夜，喺府右街嘅路上慢慢前行，向住人民大會堂流動。|0
wav/mouzaakdung/029/029_131.wav|府右街、長安街，今晚係咁乾淨係咁寧靜。|0
wav/mouzaakdung/029/029_132.wav|兩旁嘅樹木，沐浴喺清冷嘅銀色月光之下，逳都唔逳。|0
wav/mouzaakdung/029/029_133.wav|街道兩旁今晚係五步一崗，十步一哨，荷槍實彈嘅戰士們顯得格外嚴肅。|0
wav/mouzaakdung/029/029_134.wav|微微嘅秋風吹動住靈車嘅黑紗、黑花，冇哀樂，冇哭聲，只有沉寂，只有凝重。|0
wav/mouzaakdung/029/029_135.wav|靈車，已經喺長安街上，從西向東慢慢噉流動。|0
wav/mouzaakdung/029/029_136.wav|從中南海到人民大會堂，今晚嘅路程點解顯得咁遙遠，咁漫長呢？|0
wav/mouzaakdung/029/029_137.wav|靈車隊終於到達大會堂正門喇，大會堂正面嘅大廳裏便，燈火通明。|0
wav/mouzaakdung/029/029_138.wav|毛澤東嘅遺體，畀人抬住放喺大廳中央早就擺好嘅平台上面。|0
wav/mouzaakdung/029/029_139.wav|華國鋒、陳錫聯在前，張春橋、王洪文在後。|0
wav/mouzaakdung/029/029_140.wav|四個人拉住一面火紅嘅黨旗，輕輕噉冚喺毛澤東嘅遺體上。|0
wav/mouzaakdung/029/029_141.wav|冚完之後，又四面拉一拉，一面黨旗覆蓋住佢嘅身軀。|0
wav/mouzaakdung/029/029_142.wav|跟住，又蓋上咗水晶玻璃棺罩，喺水晶棺嘅四周圍，擺放咗鮮花、翠柏。|0
wav/mouzaakdung/029/029_143.wav|一切都佈置完畢嘞，政治局委員留低四個人今晚守靈。|0
wav/mouzaakdung/029/029_144.wav|人民大會堂裏便，已經冇小孟嘅事喇，佢坐汽車返去中南海。|0
wav/mouzaakdung/029/029_145.wav|呢個時候東方破曉，曙光升起，小孟又返到毛澤東嘅臥室。|0
wav/mouzaakdung/029/029_146.wav|佢同小張兩個人都唔知應該做乜嘢，整理啲乜嘢。|0
wav/mouzaakdung/029/029_147.wav|佢哋依舊好似傻咗噉坐喺沙發上，坐喺嗰張佢哋曾經多次坐過嘅，嗰張離開主席床邊，只有兩米遠嘅沙發上。|0
wav/mouzaakdung/029/029_148.wav|毛澤東嗰張闊大嘅木床，而家顯得係咁平整、光滑、潔淨。|0
wav/mouzaakdung/029/029_149.wav|一張白色嘅被單將佢平平噉覆蓋住。|0
wav/mouzaakdung/029/029_150.wav|呢張床嘅主人，曾經係咁親密嘅主人，永遠唔會喺上便就寢喇，永遠唔會喺上面睇書，同人談話喇。|0
wav/mouzaakdung/029/029_151.wav|小孟，毛澤東嘅半個小同鄉，毛澤東身邊嘅最後一名護士。|0
wav/mouzaakdung/029/029_152.wav|當毛澤東離開中南海之後，佢仲留喺中南海裏便度過咗一個幾月嘅時光。|0
wav/mouzaakdung/029/029_153.wav|佢唔使輪流值班嘞；|0
wav/mouzaakdung/029/029_154.wav|佢亦唔使為咗揸緊時間休息，再服用速可眠嘞。|0
wav/mouzaakdung/029/029_155.wav|喺一個多月裏便，佢每日都喺毛澤東嘅臥室、書房裏便整理，整理。|0
wav/mouzaakdung/029/029_156.wav|生活用品、文件、書籍，既要封存，又要儘量噉留低最後嘅印跡，毛澤東生活嘅印跡，要保留住佢留低嘅一點一滴嘅痕跡。|0
wav/mouzaakdung/029/029_157.wav|呢啲書、呢啲文件、呢條毛巾、呢張床單、呢件灰色中山裝、呢條肥大嘅西服褲、呢個飲水嘅杯，等等等等，都有一段歷史。|0
wav/mouzaakdung/029/029_158.wav|中南海，仲唔能夠告別。|0
wav/mouzaakdung/029/029_159.wav|你將永遠留喺小孟嘅生活裏便，永遠留喺佢生命嘅旅途之中，永遠，留喺佢嘅記憶之中。|0
