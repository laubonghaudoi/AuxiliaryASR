mouzaakdung/001/001_001.opus|新華社，一九七六年九月九日信，告全黨、全軍、全國各族人民書：|0
mouzaakdung/001/001_002.opus|毛澤東同志，在患病後經過多方精心治療，終因病情惡化，醫治無效，於一九七六年九月九日零時十分在北京逝世。|0
mouzaakdung/001/001_003.opus|當堂，喺九百六十萬平方公里嘅中華大地上，一片肅穆，一片沉寂。|0
mouzaakdung/001/001_004.opus|千山默哀，萬水波息，紅旗低垂，舉國揮淚。|0
mouzaakdung/001/001_005.opus|人們唔敢，唔願，亦未曾想過，死亡竟然咁迅速就同佢嘅名連埋一齊。|0
mouzaakdung/001/001_006.opus|但係，佢到底帶住佢嘅豐功偉績，同不可彌補嘅過失走咗嘞。|0
mouzaakdung/001/001_007.opus|帶住佢嘅功，亦帶住佢嘅過走咗嘞。|0
mouzaakdung/001/001_008.opus|佢嘅功；將與日月同在；|0
mouzaakdung/001/001_009.opus|佢嘅過，亦將與天地共存。|0
mouzaakdung/001/001_010.opus|萬歲，萬歲，萬萬歲，萬壽無疆萬壽無疆萬壽無疆。|0
mouzaakdung/001/001_011.opus|心中升起嘅永不落嘅紅太陽，一切祝願宣告永遠結束。|0
mouzaakdung/001/001_012.opus|一切嘅祝願，都挽回唔到死亡嘅殘酷現實。|0
mouzaakdung/001/001_013.opus|哀樂低回，哭聲嗚咽，人流緩緩。|0
mouzaakdung/001/001_014.opus|人民大會堂吊唁大廳裏便嘅空氣，似乎除咗悲哀已經冇其他成分。|0
mouzaakdung/001/001_015.opus|歷史亦彷彿喺呢度停止咗延伸，凝聚到咗一點。|0
mouzaakdung/001/001_016.opus|喺逝者身邊行過個人，眼光都望實同一個位置：|0
mouzaakdung/001/001_017.opus|就係嗰位將永遠靜臥喺鮮花翠柏叢中嘅一代偉人，嗰個或者親眼，或者喺照片、影視上唔止一次見過嘅面孔。|0
mouzaakdung/001/001_018.opus|毛澤東彷彿喺度沉睡，身邊發生嘅一切，對佢一啲感染同打擾都冇。|0
mouzaakdung/001/001_019.opus|佢瞓得係咁沉靜而酣暢。|0
mouzaakdung/001/001_020.opus|呢個時候嘅毛澤東，就好似外電所稱：|0
mouzaakdung/001/001_021.opus|呢位共產黨嘅老斗士，喺經歷咗無數嘅風風雨雨，導演同創造咗無數堪稱傳奇嘅業績之後，終於走到咗生命嘅終點，度過佢波瀾壯闊嘅一生。|0
mouzaakdung/001/001_022.opus|對於呢位已逝嘅偉人，中國人似乎太熟悉嘞。|0
mouzaakdung/001/001_023.opus|熟悉到可以話冇咗年齡嘅界限，成為佢哋生活同命運嘅一部分喇。|0
mouzaakdung/001/001_024.opus|不過如果仔細噉想起嚟，甚至十幾年以後嘅今日仔細噉想起嚟，中國人好似最唔了解嘅，又係佢。|0
mouzaakdung/001/001_025.opus|係邊個，陪伴住佢度過咗生命嘅最後時刻呢？|0
mouzaakdung/001/001_026.opus|係邊個護理住佢走完咗生命嘅最後旅程呢？|0
mouzaakdung/001/001_027.opus|係佢，孟錦雲，一個普普通通嘅姑娘。|0
mouzaakdung/001/001_028.opus|孟錦雲對一般人嚟講，係個陌生嘅名字。|0
mouzaakdung/001/001_029.opus|如果查下一九七六年，九月十三日嘅報紙，你可以喺同毛主席守靈人嘅長長嘅名單裏便搵到，佢係排喺最後一名。|0
mouzaakdung/001/001_030.opus|嗰次，係佢嘅名喺報紙上出現嘅兩次中嘅一次。|0
mouzaakdung/001/001_031.opus|孟錦雲，最後一名嘅守靈人。|0
mouzaakdung/001/001_032.opus|係㗎，孟錦雲嘅知名度幾乎係零。|0
mouzaakdung/001/001_033.opus|不過就係佢，卻係同一個偉人曾經朝夕相處，日夜相伴，度過咗四百八十九個白天同夜晚。|0
mouzaakdung/001/001_034.opus|佢，係毛澤東身邊嘅最後一名護士。|0
mouzaakdung/001/001_035.opus|佢，係毛澤東最後一段生命旅程嘅見證人。|0
mouzaakdung/001/001_036.opus|一個普普通通嘅姑娘，點解會喺毛澤東嘅晚年嚟到佢嘅身邊呢？|0
mouzaakdung/001/001_037.opus|係偶然？係必然？係機遇？係有緣？|0
mouzaakdung/001/001_038.opus|孟錦雲，係個湖北姑娘，十二歲就考入咗空政歌舞團。|0
mouzaakdung/001/001_039.opus|小孟喺少年時代，已經出落得楚楚動人嘞。|0
mouzaakdung/001/001_040.opus|身材頎長，皮膚白皙，容貌秀麗。|0
mouzaakdung/001/001_041.opus|特別係嗰一對明澈如水嘅眼睛，總係好似喺度講一啲咩嘢噉嘅。|0
mouzaakdung/001/001_042.opus|一眼望落去，佢就係個舞蹈演員嘅好材料。|0
mouzaakdung/001/001_043.opus|佢被選入舞蹈學員班，呢啲係一九五九年嘅事情嘞。|0
mouzaakdung/001/001_044.opus|嗰個時候，中南海嘅首長經常有一項好重要嘅娛樂活動，就係跳舞。|0
mouzaakdung/001/001_045.opus|幾乎每週係一兩次，一般安排喺週三同週六。|0
mouzaakdung/001/001_046.opus|陪首長跳舞嘅任務，自不然就落喺軍隊文工團員嘅身上喇。|0
mouzaakdung/001/001_047.opus|軍隊文工團喺政治上比較可靠，每個團員都經過一道道嘅入伍嘅政審。|0
mouzaakdung/001/001_048.opus|喺組織上便於調動，召之即來呼之即去，紀律嚴明，唔會出政治事故。|0
mouzaakdung/001/001_049.opus|軍隊嘛，三大紀律八項注意，當然，係嗰啲為中南海首長舉辦舞會嘅人員必然要考慮嘅。|0
mouzaakdung/001/001_050.opus|呢啲雖然係一項娛樂活動啊，但係對佢哋嚟講，卻係一項極為嚴肅，而又極為重要嘅政治任務。|0
mouzaakdung/001/001_051.opus|空政歌舞團喺部隊文工團當中又係名列前茅，各項工作搞得好上加好嘅。|0
mouzaakdung/001/001_052.opus|所以呢種政治任務，就攤派得更多嘞。|0
mouzaakdung/001/001_053.opus|文工團嘅領導將呢啲政治任務，睇作係無上光榮嘅事情，佢哋自不然亦層層把關，進行精選。|0
mouzaakdung/001/001_054.opus|空政歌舞團嘅一啲舞蹈演員，經過咗政治上、作風上、生活上嘅嚴格審查之後，可以入中南海，去完成陪首長跳舞嘅神聖使命喇。|0
mouzaakdung/001/001_055.opus|小孟嗰陣時只有十四五歲，照道理係冇資格承擔呢個任務嘅。|0
mouzaakdung/001/001_056.opus|去中南海跳舞嘅係啲老同志，當然喇，所謂老呢，其實，亦不過只有二十幾歲唧。|0
mouzaakdung/001/001_057.opus|但係天長日久，呢啲老同志有啲結咗婚，有啲要生細路仔，再加埋演出任務亦重；|0
mouzaakdung/001/001_058.opus|因此領導經過請示批准之後，就決定帶啲小學員入去見習下，熟悉下，等佢哋第日接老同志嘅班。|0
mouzaakdung/001/001_059.opus|孟錦雲就係被選中嘅小學員之中嘅一個喇。|0
mouzaakdung/001/001_060.opus|一九六三年四月嘅某一日，空政文工團嘅政治助理搵小孟談話：|0
mouzaakdung/001/001_061.opus|小孟啊，而家有一項好重要嘅任務要你去執行，當然，亦係最光榮嘅事情咯。|0
mouzaakdung/001/001_062.opus|當小孟聽講畀佢去中南海出任務嘅時候，佢個心啊，忍唔住嘭嘭聲亂咁跳。|0
mouzaakdung/001/001_063.opus|係緊張呢？係興奮呢？定係懷疑呢？|0
mouzaakdung/001/001_064.opus|或者係乜嘢都有呢？嗨總之佢自己都講唔清楚。|0
mouzaakdung/001/001_065.opus|呢件事，佢簡直係難以相信嘞。|0
mouzaakdung/001/001_066.opus|以前經常見到一啲老同志神神秘秘噉畀車接走嘞，啲人問都唔敢問。|0
mouzaakdung/001/001_067.opus|但係世上冇話唔透風嘅墻嘅，佢哋嘅去向，佢哋去執行嘅任務，佢哋返嚟之後嗰種春風得意嘅樣，到底畀人哋估到或者聽到一啲真情。|0
mouzaakdung/001/001_068.opus|大家心照不宣，只係最知己最好個朋友，靜靜議論一番就係喇。|0
mouzaakdung/001/001_069.opus|小孟終於亦要加入呢個令人羨慕，使人疑惑嘅行列之中。|0
mouzaakdung/001/001_070.opus|佢亦可以去中南海嘞。|0
mouzaakdung/001/001_071.opus|日日夜夜佢個心成日咁諗住中南海舞會嘅情景。|0
mouzaakdung/001/001_072.opus|佢想象中南海嘅亭台樓閣，想象中南海嘅樹木、花園、小路，肯定係童話一樣嘅境界。|0
mouzaakdung/001/001_073.opus|聽人講，中南海同北海差唔多㗎啫。|0
mouzaakdung/001/001_074.opus|唔會嘅，點會咁一般化嘅呢？|0
mouzaakdung/001/001_075.opus|嗰度嘅宮殿，肯定好似水晶宮噉，肯定係富麗堂皇嘅。|0
mouzaakdung/001/001_076.opus|係自己，係好多好多人從來未見過嘅。|0
mouzaakdung/001/001_077.opus|佢不停噉自己喺度編織中南海嘅故事，描繪舞會嘅場景。|0
mouzaakdung/001/001_078.opus|佢想得咁具體、咁貼近，但係，又覺得咁模糊，咁遙遠。|0
mouzaakdung/001/001_079.opus|佢畀一種神秘嘅氛圍籠罩住。|0
mouzaakdung/001/001_080.opus|佢真係擔心啊，到咗嗰日突然間又講畀佢聽，話唔使佢去喇，噉點算呢？|0
mouzaakdung/001/001_081.opus|會唔會噉樣呢？唔會嘅。|0
mouzaakdung/001/001_082.opus|呢一日終於嚟到喇，係星期六嘅下午，小孟同七八個文工團員一早就換好便服。|0
mouzaakdung/001/001_083.opus|六點幾鍾，中南海開咗一架吉普車嚟，佢哋坐得好逼，由北海嗰便駛去中南海。|0
mouzaakdung/001/001_084.opus|喺車上佢哋冇人講嘢，呢個時候，佢哋唔需要咩嘢語言嘅交流。|0
mouzaakdung/001/001_085.opus|因為每個人內心嘅語言，內心嘅各種活動，就完全可以填滿佢哋嘅內心世界，佢哋唔需要交談。|0
mouzaakdung/001/001_086.opus|架車由燈市口同福夾道嘅大院出發，冇幾耐，就由北門進入中南海喇。|0
mouzaakdung/001/001_087.opus|車停喺一棟中國古典式嘅建築物門口。|0
mouzaakdung/001/001_088.opus|佢哋落咗車，有人帶領住佢哋腳步輕盈，急急腳噉過咗一條長廊，噉啊見到一道敞開嘅紅門。|0
mouzaakdung/001/001_089.opus|門額上面寫住春藕齋。|0
mouzaakdung/001/001_090.opus|佢哋行入去，首先係門廳，就畀啲人，除大褸同埋掛帽嘅。|0
mouzaakdung/001/001_091.opus|再入一道門就係舞廳嘞。|0
mouzaakdung/001/001_092.opus|呢個時候嘅舞廳好安靜，只有幾個工作人員喺度忙住擺放茶點，細細聲噉試放音樂。|0
mouzaakdung/001/001_093.opus|小孟同幾個女伴，坐喺軟墊靠背椅處等候。|0
mouzaakdung/001/001_094.opus|老同志呢個時候顯得輕鬆隨便，佢哋之間，仲時不時噉細細聲喺度談論緊啲咩嘢。|0
mouzaakdung/001/001_095.opus|而新嚟嘅小孟就緊張嘞。|0
mouzaakdung/001/001_096.opus|你睇見眼前嘅一切，覺得同臨嚟之前所想象嘅完全兩樣嘅。|0
mouzaakdung/001/001_097.opus|呢度唔係想象嘅水晶宮，亦唔係故宮裏便嘅金鑾殿。|0
mouzaakdung/001/001_098.opus|呢度係一個顯得安逸，恬靜嘅大廳。|0
mouzaakdung/001/001_099.opus|光線柔和，四圍嘅沙發、軟椅乾淨到一塵不染。|0
mouzaakdung/001/001_100.opus|呢度嘅一切顯得舒適。|0
mouzaakdung/001/001_101.opus|雖然係中國古典式嘅大廳啊，但係內部嘅裝修又係現代化嘅。|0
mouzaakdung/001/001_102.opus|白色帷幔幾乎垂到落地，暗黃色嘅地板擦到好亮。|0
mouzaakdung/001/001_103.opus|鑲嵌喺牆壁上便嘅各種各樣造型嘅壁燈，散發出柔和嘅光：|0
mouzaakdung/001/001_104.opus|有啲好似一串串菩提子，有啲似美人魚，有啲又似火炬，有啲似馬蹄蓮。|0
mouzaakdung/001/001_105.opus|小孟四圍咁睇下，發現舞廳右角有個小舞台，嗰度大概係樂隊伴奏嘅地方嘞。|0
mouzaakdung/001/001_106.opus|舞廳嘅左側，仲有一道門同走廊相通嘅。|0
mouzaakdung/001/001_107.opus|睇下睇下，小孟個心稍為平靜咗啲。|0
mouzaakdung/001/001_108.opus|七點幾鍾，啲文工團員一陣騷動。|0
mouzaakdung/001/001_109.opus|有人企喺身，有人輕輕叫咗一聲：朱老總啊。|0
mouzaakdung/001/001_110.opus|朱老總首先嚟到，佢行得大步而有力。|0
mouzaakdung/001/001_111.opus|佢挺胸昂首，腰背挺直。|0
mouzaakdung/001/001_112.opus|着一件白布恤衫，灰色西裝褲。|0
mouzaakdung/001/001_113.opus|佢嘅面色係黑紅色嘅。|0
mouzaakdung/001/001_114.opus|佢嘅一舉一動仍然保持住軍人嘅風采。|0
mouzaakdung/001/001_115.opus|佢真係唔似係個七十幾歲嘅老人啊。|0
mouzaakdung/001/001_116.opus|小孟跟住老同志迎上去。|0
mouzaakdung/001/001_117.opus|老同志將新嚟嘅小同志逐個介紹畀朱老總。|0
mouzaakdung/001/001_118.opus|呢個時候小孟一啲都唔緊張咯噃，哈，真係奇怪喇。|0
mouzaakdung/001/001_119.opus|冇幾耐，劉少奇同王光美亦嚟跳舞嘞。|0
mouzaakdung/001/001_120.opus|佢哋兩個嘅舞步平穩而輕快，唔似朱老總跳舞。|0
mouzaakdung/001/001_121.opus|朱老總跳舞呢，簡直係喺度操兵啊。|0
mouzaakdung/001/001_122.opus|晚上十點幾鍾，舞廳裏便嘅人忽然紛紛起立。|0
mouzaakdung/001/001_123.opus|樂曲停止，舞步停晒喇。|0
mouzaakdung/001/001_124.opus|毛主席嚟嘞。|0
mouzaakdung/001/001_125.opus|毛主席喺左側嗰道紅門穩步行入舞廳。|0
mouzaakdung/001/001_126.opus|小孟企喺度傻咗噉，忘記咗自己，忘記咗周圍嘅一切。|0
mouzaakdung/001/001_127.opus|呢個就係毛主席呀？|0
mouzaakdung/001/001_128.opus|東方紅，太陽升，中國出了個毛澤東。|0
mouzaakdung/001/001_129.opus|佢耳邊，突然間響起咗呢首歌。|0
mouzaakdung/001/001_130.opus|毛澤東，人民嘅大救星，就係眼前呢個人咩？|0
mouzaakdung/001/001_131.opus|就係呢個離開自己唔到兩米遠嘅人咩？|0
mouzaakdung/001/001_132.opus|佢雖然高大，但係佢亦係好似凡人一樣噉微笑住向眾人點頭。|0
mouzaakdung/001/001_133.opus|佢係偉人，不過亦嚟到凡人中間。|0
mouzaakdung/001/001_134.opus|佢係領袖，佢亦都嚟跳舞咩？|0
mouzaakdung/001/001_135.opus|呢一切似乎有啲不可思議嘞。|0
mouzaakdung/001/001_136.opus|不過又的的確確，係擺喺眼前嘅事實。|0
mouzaakdung/001/001_137.opus|毛主席嚟嘞，佢嘅裝束極為隨便。|0
mouzaakdung/001/001_138.opus|或者同普通人相反啦，大概越係領袖，越唔需要打扮啦。|0
mouzaakdung/001/001_139.opus|因為佢本身嘅內容，已經足以令人注目喇。|0
mouzaakdung/001/001_140.opus|只見佢一身灰色嘅中山裝，一啲都唔筆挺，堂衫袖又肥又長，几乎遮住成半隻手掌。|0
mouzaakdung/001/001_141.opus|特別係嗰條過分闊大嘅長褲，更加顯得寬鬆、舒適，更為佢增添咗灑脱之感。|0
mouzaakdung/001/001_142.opus|主席坐喺專門為佢準備嘅沙發上便。|0
mouzaakdung/001/001_143.opus|一名服務員捧住隻碟仔行過嚟，碟仔上便放住白色嘅濕嘅毛巾。|0
mouzaakdung/001/001_144.opus|主席攞起毛巾抹下塊面同手。|0
mouzaakdung/001/001_145.opus|只見服務員細細聲同主席講咗句乜嘢，噉啊主席輕輕岌一岌頭。|0
mouzaakdung/001/001_146.opus|好快趣，小舞台上嘅樂隊奏起咗舞曲。|0
mouzaakdung/001/001_147.opus|喺眾人目光嘅集中之下，一個女文工團員，一個經常嚟跳舞嘅老同志，行到主席前便，微微傾身，伸出隻手，作出邀請嘅姿勢。|0
mouzaakdung/001/001_148.opus|主席會意嘞，企起身，同嗰個文工團員跳舞嘞。|0
mouzaakdung/001/001_149.opus|全場人嘅目光，好似舞台嘅追光一樣，一路追隨住主席同嗰個文工團員。|0
mouzaakdung/001/001_150.opus|小孟將雙眼擘到大一大，睇住主席點樣跳舞嘅。|0
mouzaakdung/001/001_151.opus|主席嘅舞步好大，總係喺地板上擦嚟擦去。|0
mouzaakdung/001/001_152.opus|佢高大嘅身軀移動得唔係點靈活。|0
mouzaakdung/001/001_153.opus|一便跳，主席就一便同嗰個文工團員傾偈。|0
mouzaakdung/001/001_154.opus|主席佢唔似嗰啲初學跳舞嘅人噉樣，一味睇住雙腳㗎，佢顯得好輕鬆，毫無拘束。|0
mouzaakdung/001/001_155.opus|呢啲大概係必然㗎啦，作為一國之君嘅主席有咩嘢咁放唔開呢？|0
mouzaakdung/001/001_156.opus|一支舞曲演奏完畢，哈真係巧喇，啱啱轉到為主席設置嘅沙發嗰度。|0
mouzaakdung/001/001_157.opus|嗰位文工團員用手向沙發嗰便一伸。|0
mouzaakdung/001/001_158.opus|話係巧，亦係人為安排出嚟嘅巧。|0
mouzaakdung/001/001_159.opus|樂隊嘅指揮喺處理一段舞曲嘅時候，要觀察主席跳舞個位置。|0
mouzaakdung/001/001_160.opus|跳咗幾圈之後，指揮要等樂曲，停到恰到好處。|0
mouzaakdung/001/001_161.opus|就係啱啱主席轉到佢張沙發嗰度嘅時候，舞曲，就自然結束喇。|0
mouzaakdung/002/002_001.opus|一對樂隊進入中南海為啲首長，為毛主席嘅舞會伴奏個時候，樂隊指揮要等樂曲停到恰到好處，就係啱啱主席轉到佢張沙發嗰度嘅時候呢，樂曲就自然結束嘞。|0
mouzaakdung/002/002_002.opus|為咗掌握呢啲特殊技巧，佢哋係反覆訓練摸索過嘅。|0
mouzaakdung/002/002_003.opus|從指揮到樂隊隊員，邊一個唔係懷住無限幸福、無限榮耀、無限崇敬嘅心情，嚟為首長服務嘅呢？|0
mouzaakdung/002/002_004.opus|嗰啲一切嘅安排，當然係萬無一失㗎。|0
mouzaakdung/002/002_005.opus|樂隊隊員自不然亦係同舞蹈演員一樣，係經過嚴格挑選嘅。|0
mouzaakdung/002/002_006.opus|出身唔好、有海外關係嘅人，好難有呢種機會嘅。|0
mouzaakdung/002/002_007.opus|主席同嗰個文工團員停喺主席張沙發嗰度，女文工團員用手向沙發嗰便一伸，主席就行去沙發，坐低休息嘞。|0
mouzaakdung/002/002_008.opus|小孟睇住呢度發生嘅一切，佢嘅目光，一直追隨住主席，彷彿要盡量喺佢身上，發現一啲秘密出嚟。|0
mouzaakdung/002/002_009.opus|但係睇下睇下，嗰種神秘感莫名其妙噉就消失嘞。|0
mouzaakdung/002/002_010.opus|主席係領袖，亦係個凡人啫嘛。|0
mouzaakdung/002/002_011.opus|佢唔係亦都喺度講嘢，亦都喺度笑，亦都喺度跟住廣東音樂嘅舞曲，一步步噉向前向後，向左向右噉擦下擦下噉跳舞咩？|0
mouzaakdung/002/002_012.opus|又一支舞曲開始嘞，係歡快嘅喜相逢。|0
mouzaakdung/002/002_013.opus|主席打側個面，好似突然發現咗小孟，佢對小孟笑嘞。|0
mouzaakdung/002/002_014.opus|喺剎那之間，小孟意識到嘞，就向住主席笑返一笑。|0
mouzaakdung/002/002_015.opus|不過係咁尷尬，係咁生硬係咁不自然，佢太過冇思想準備嘞。|0
mouzaakdung/002/002_016.opus|但係機敏嘅小孟，睇出咗主席嘅意圖，佢嘅感覺、佢嘅判斷係絕對準確嘅。|0
mouzaakdung/002/002_017.opus|佢慌忙企起身，向主席面前行過去，學前面嗰個老同志嘅樣，做一個請主席跳舞個邀請動作。|0
mouzaakdung/002/002_018.opus|主席笑喇，企起身，拉住小孟嘅手，同佢行去舞池。|0
mouzaakdung/002/002_019.opus|主席將一隻手輕輕噉搭喺小孟嘅膊頭，一隻手就握住小孟嘅手，就跟住舞曲嘅節奏晃動起嚟。|0
mouzaakdung/002/002_020.opus|呢個時候，小孟真係有啲手忙腳亂嘞。|0
mouzaakdung/002/002_021.opus|剛剛消失嘅神秘感又試返返嚟嘞，剛剛平靜嘅心又猛烈噉跳動起嚟嘞。|0
mouzaakdung/002/002_022.opus|佢慌忙上陣都唔知應該點樣跳舞，咩嘢節奏、音樂、舞步，都變得模模糊糊。|0
mouzaakdung/002/002_023.opus|佢唔知應該進邊只腳，應該向邊便轉。|0
mouzaakdung/002/002_024.opus|呢個時候嘅小孟，就好似騰雲駕霧迷迷懵懵噉。|0
mouzaakdung/002/002_025.opus|主席依舊對佢微微笑，已經睇出佢慌亂喇。|0
mouzaakdung/002/002_026.opus|主席輕輕鬆鬆噉對佢話：小同志，唔使咁緊張，你嘅舞步唔錯啊。|0
mouzaakdung/002/002_027.opus|跳下跳下，小孟感到鬆弛嘞。|0
mouzaakdung/002/002_028.opus|一個人嘅情緒就係噉樣嘅，再緊張嘅情緒，亦唔會永遠咁持續，呢啲大概係人體嘅自然規律啦。|0
mouzaakdung/002/002_029.opus|主席問：你係新嚟㗎？|0
mouzaakdung/002/002_030.opus|小孟話：我第一次嚟咋。|0
mouzaakdung/002/002_031.opus|唔怪得未見過你啦。|0
mouzaakdung/002/002_032.opus|小同志，你叫做咩嘢名啊？|0
mouzaakdung/002/002_033.opus|孟錦雲。|0
mouzaakdung/002/002_034.opus|哦，孟錦雲，同孟夫子同姓。|0
mouzaakdung/002/002_035.opus|呢個名好聽啊，錦上添雲仲靚過錦上添花。|0
mouzaakdung/002/002_036.opus|你係邊處人啊？|0
mouzaakdung/002/002_037.opus|係湖北武漢。|0
mouzaakdung/002/002_038.opus|哦，湖北，一湖之隔，係我嘅半個小同鄉噃。|0
mouzaakdung/002/002_039.opus|跳舞，傾偈，小孟感覺到主席係一個好容易親近嘅人。|0
mouzaakdung/002/002_040.opus|主席嘅親切就驅散咗小孟嘅緊張同慌亂感嘞。|0
mouzaakdung/002/002_041.opus|就係噉樣，小孟同毛主席認識嘞。|0
mouzaakdung/002/002_042.opus|之後小孟幾乎每個禮拜都要去中南海參加舞會，每次都要同主席跳舞。|0
mouzaakdung/002/002_043.opus|主席總係親切噉，叫佢做半個小同鄉。|0
mouzaakdung/002/002_044.opus|小孟開始喺主席面前，無拘無束嘞。|0
mouzaakdung/002/002_045.opus|佢嘅單純、機敏、活潑，佢充滿咗稚气嘅發問，時常引到主席開懷大笑。|0
mouzaakdung/002/002_046.opus|小孟望住主席笑眯眯噉話：|0
mouzaakdung/002/002_047.opus|主席，你嘅嘴下便有粒癦，聽我嫲嫲話，係好有福氣㗎。|0
mouzaakdung/002/002_048.opus|主席聽咗，佢見到小孟個面上，亦有一粒細細嘅癦，就笑住話：|0
mouzaakdung/002/002_049.opus|你塊面亦有一粒癦嘅，噉你亦係有福個咯。|0
mouzaakdung/002/002_050.opus|噉就唔係啊，你粒癦係湖南癦，我粒癦呢係湖北癦，生嘅地方唔同吖嘛。|0
mouzaakdung/002/002_051.opus|主席聽咗小孟嘅回答，不禁哈哈大笑起嚟：|0
mouzaakdung/002/002_052.opus|真係冇諗到喎，你仲係隻小九頭鳥添噃。|0
mouzaakdung/002/002_053.opus|咩嘢話？九頭鳥？|0
mouzaakdung/002/002_054.opus|天上九頭鳥，地下湖北佬，你知唔知道啊？|0
mouzaakdung/002/002_055.opus|當然知道啦，九頭鳥呀好厲害㗎。|0
mouzaakdung/002/002_056.opus|噉即係話，你呢隻小九頭鳥好厲害咯喎？|0
mouzaakdung/002/002_057.opus|我真係唔願意做九頭鳥啊，我唔願意人哋話我厲害嘅。|0
mouzaakdung/002/002_058.opus|哦，仲有咁大顧慮添呀？|0
mouzaakdung/002/002_059.opus|我啊想做隻九頭鳥啊，只係想做就做唔到啫。|0
mouzaakdung/002/002_060.opus|我覺得九頭鳥唔好聽，好得人驚嘅。|0
mouzaakdung/002/002_061.opus|誒，我哋武漢嘅黃鶴樓你去過㗎啦？|0
mouzaakdung/002/002_062.opus|黃鶴樓啊？黄鹤知何去，剩有游人處。|0
mouzaakdung/002/002_063.opus|提起黃鶴樓，主席顯然係想起咗佢曾經寫過嘅嗰首詞，所以出口就吟咗兩句。|0
mouzaakdung/002/002_064.opus|主席同小孟一路傾偈。|0
mouzaakdung/002/002_065.opus|武昌魚嘅鮮美，孝感麻糖嘅甜香，東湖嘅美景，龜山蛇山嘅故事，武當山嘅傳奇等等，毛澤東都係咁瞭解嘅。|0
mouzaakdung/002/002_066.opus|嗰種熟悉嘅神情，彷彿係喺度談論自己家鄉屋企前便嘅水塘，屋企後面嘅翠竹一樣。|0
mouzaakdung/002/002_067.opus|小孟喺主席面前顯得冇咩嘢框框，稚氣十足，又嫵媚動人。|0
mouzaakdung/002/002_068.opus|佢面珠上便有個酒凹，好似公仔噉，使佢更加可愛。|0
mouzaakdung/002/002_069.opus|佢嗰雙閃下閃下嘅大眼睛，總係有一種探索個神情嘅。|0
mouzaakdung/002/002_070.opus|主席對新嚟嘅小同志好喜歡。|0
mouzaakdung/002/002_071.opus|而對佢嘅半個小同鄉孟錦雲呢，尤其是喜歡。|0
mouzaakdung/002/002_072.opus|當時經常去中南海出任務個人，有時，亦喺嗰處住一兩日。|0
mouzaakdung/002/002_073.opus|歌舞團裏便嘅人都唔知佢哋嘅去向，而實際上呢，又都知道佢哋嘅去向。|0
mouzaakdung/002/002_074.opus|文工團嘅領導再三強調，唔該打聽嘅事，就唔好去打聽嘞。|0
mouzaakdung/002/002_075.opus|從上到下邊個都明白，佢哋係啲通天人物。|0
mouzaakdung/002/002_076.opus|漸漸，呢啲小同志已經取代咗嗰啲老同志，佢哋唔使老同志嘅帶領同指點嘞。|0
mouzaakdung/002/002_077.opus|佢哋嘅神通呀仲大過啲老同志啊，大概係青出於藍，而勝於藍啦。|0
mouzaakdung/002/002_078.opus|或者又叫做長江後浪推前浪，一浪更比一浪高。|0
mouzaakdung/002/002_079.opus|中南海嘅舞會，彷彿係一座橋樑，聯繫住呢啲文工團員，同中南海里便嘅大人物，周復周，月復月，年復年。|0
mouzaakdung/002/002_080.opus|中南海嘅舞會，曾經同嗰啲人帶嚟榮耀，亦曾經同嗰啲人，帶嚟不盡嘅痛苦。|0
mouzaakdung/002/002_081.opus|中南海嘅舞會，使幾多人感到神秘，又唔敢問津。|0
mouzaakdung/002/002_082.opus|中南海嘅舞會啊，瞬間嘅快樂，同啲人，帶嚟永恆嘅回憶。|0
mouzaakdung/002/002_083.opus|偶然相逢，引出咁多天長地久嘅故事。|0
mouzaakdung/002/002_084.opus|文化大革命開始嘞，天翻地覆。|0
mouzaakdung/002/002_085.opus|一切常規早就被打破，中南海嘅舞會亦漸漸少咗，直至完全停止嘞。|0
mouzaakdung/002/002_086.opus|小孟同佢嗰班夥伴，嗰陣時正係十八九歲，風華正茂個年齡，早晨八九點鐘個太陽。|0
mouzaakdung/002/002_087.opus|佢哋自不然係激流勇進，自不然係轟轟烈烈鬧革命嘅小將。|0
mouzaakdung/002/002_088.opus|空軍嘅機動靈活性，造成佢喺全軍嘅特殊地位。|0
mouzaakdung/002/002_089.opus|工業學大慶，農業學大寨，全國人民學解放軍，而解放軍，又要學空軍。|0
mouzaakdung/002/002_090.opus|有林彪、葉群對空軍嘅特殊關懷，佢哋將個仔、女都安插喺空軍，用心非常明白㗎。|0
mouzaakdung/002/002_091.opus|空軍得天獨厚，處處首當其衝，大有左右全軍嘅氣概。|0
mouzaakdung/002/002_092.opus|而空軍文工團又係宣傳嘅喉舌，人人都望住佢。|0
mouzaakdung/002/002_093.opus|小小嘅文工團竟然能夠左右空軍，而文工團裏便幾名通天小將，自不然更加係舉足輕重嘅人物。|0
mouzaakdung/002/002_094.opus|而家睇起嚟，或者顯得離奇啊，但係唔好忘記，呢一切都發生喺嗰個動盪而離奇嘅年代。|0
mouzaakdung/002/002_095.opus|佢哋左右住空軍文工團嘅大革命，左右住整個空軍嘅大革命，影響全軍嘅動向，有時，甚至係全國嘅動向。|0
mouzaakdung/002/002_096.opus|幾名小將嘅言行，會預測運動嘅發展方向。|0
mouzaakdung/002/002_097.opus|一個小將揭發：劉少奇睇咗江姐之後，話江姐可以死，佢話，點解唔可以死呢噉喎。|0
mouzaakdung/002/002_098.opus|一個小將傳達，毛主席睇咗空政歌劇團演嘅江姐之後，話江姐唔好死嘛。|0
mouzaakdung/002/002_099.opus|圍繞住江姐嘅死同唔死，小將們傳出嘅消息，展開咗一場場嘅大批判。|0
mouzaakdung/002/002_100.opus|黨內最大嘅走資派，竟然公開同毛主席唱對台戲，真係狗膽包天啊！|0
mouzaakdung/002/002_101.opus|毛主席都話江姐唔好死咯，某某偏偏要去問劉少奇，別有用心佢。|0
mouzaakdung/002/002_102.opus|某某同黨內最大嘅走資派，一個鼻哥窿出氣。|0
mouzaakdung/002/002_103.opus|某某同走資派企埋一便。|0
mouzaakdung/002/002_104.opus|驟然間，圍繞住江姐嘅生與死嘅問題，大字報喺同福大院裏便蓋地鋪天啊。|0
mouzaakdung/002/002_105.opus|一啲小將喺度宣傳：毛主席話支持我哋嘅紅旗造反團。|0
mouzaakdung/002/002_106.opus|一啲小將又駁斥話：毛主席話紅旗造反團係黑旗造反團咋。|0
mouzaakdung/002/002_107.opus|於是兩派打到人仰馬翻，於是空軍嘅頭頭們，一陣噉樣表態，一陣又噉樣悔改。|0
mouzaakdung/002/002_108.opus|難怪喺文化大革命嘅鼎盛時期，幾個小將中嘅一個佢結婚嘅場面，隆重到得人驚。|0
mouzaakdung/002/002_109.opus|一個普通嘅女文工團員，無職無權嘅一名舞蹈演員，皆因佢係個通天人物之一；|0
mouzaakdung/002/002_110.opus|七一年結婚嘅時候，門庭若市，嚟送禮、祝賀個人，多到連一個寬敞嘅小禮堂竟然逼唔落。|0
mouzaakdung/002/002_111.opus|唔少唔係點重要嘅人物，只有喺禮堂四周圍徘徊，亦算係祝賀恭喜嘞。|0
mouzaakdung/002/002_112.opus|小汽車排滿咗同福大院，一直排到去同福胡同口幾百米之外。|0
mouzaakdung/002/002_113.opus|葉群、吳法憲、王飛、江騰蛟、于新野、周宇馳，政委、副政委、主任、副主任等等等等，嚟完一個又一個。|0
mouzaakdung/002/002_114.opus|空軍嘅大首長們，喺呢幾個小將面前點頭陪笑，又係重禮奉送，又係請客吃飯，為咩嘢呢？|0
mouzaakdung/002/002_115.opus|不言而喻啦，噉樣嘅年代練就咗人們特殊嘅敏感啊。|0
mouzaakdung/002/002_116.opus|文化大革命一團混戰。|0
mouzaakdung/002/002_117.opus|喺空政文工團嘅大院裏便，更加顯得光怪陸離，更有奇光異彩嘞。|0
mouzaakdung/002/002_118.opus|文工團分成兩大派：|0
mouzaakdung/002/002_119.opus|一派叫做硬骨頭革命造反團，一派叫做紅旗革命造反團。|0
mouzaakdung/002/002_120.opus|兩大派針鋒相對你死我活，勢不兩立。|0
mouzaakdung/002/002_121.opus|今日，你揭發我對林副統帥有惡意嘅人身攻擊。|0
mouzaakdung/002/002_122.opus|聽日，我揭露你懷疑偉大領袖毛主席。|0
mouzaakdung/002/002_123.opus|各有各嘅炮彈，各有各嘅高招，各有各嘅後台。|0
mouzaakdung/002/002_124.opus|妻子告發丈夫，妹妹揭發姐姐。|0
mouzaakdung/002/002_125.opus|男男女女嘅小將，有啲為咗表示徹底革命，早就搬出宿舍，搬出安樂窩，乾脆瞓喺光脫脫嘅辦公枱上，為咗日夜戰鬥，百分之百噉投入。|0
mouzaakdung/002/002_126.opus|佢哋仿佛，係已經進入一線戰壕嘅士兵。|0
mouzaakdung/002/002_127.opus|革與保，大是大非啊，邊個都唔承認自己嘅老保㗎。|0
mouzaakdung/002/002_128.opus|保守派就係反動派，反動派就係反革命派。|0
mouzaakdung/002/002_129.opus|唔爭返個左派唔搞個水落石出，邊個甘心啊？|0
mouzaakdung/002/002_130.opus|喺革命嘅風口浪尖上，邊個唔想做個弄潮兒呢？|0
mouzaakdung/002/002_131.opus|今日打倒余立金，聽日揪出楊成武，打倒黃黃黃，砸爛牛張汪嘅狗頭。|0
mouzaakdung/002/002_132.opus|小將們叱吒風雲，幾咁痛快啊。|0
mouzaakdung/002/002_133.opus|鬧革命嘅一切目的，都係為咗保衞毛主席，保衞毛主席嘅革命路線。|0
mouzaakdung/002/002_134.opus|誓死捍衞，永遠忠於嘅口號震天動地，迴蕩喺廣闊嘅中國上空。|0
mouzaakdung/002/002_135.opus|空政文工團嘅兩派嘅戰鬥，如火如荼。|0
mouzaakdung/002/002_136.opus|紅旗造反團，一舉砸爛硬骨頭造反團，砸招牌，搶大印，天翻地覆慨而慷啊。|0
mouzaakdung/002/002_137.opus|硬骨頭啲小將因為畀紅旗稱之為臭骨頭，覺得十分迷惘。|0
mouzaakdung/002/002_138.opus|黨啊，你喺邊度啊？|0
mouzaakdung/002/002_139.opus|毛主席啊，你老人家了解我哋嘅心意嘛？|0
mouzaakdung/002/002_140.opus|小將們迷茫，老將們自不然睇在眼內。|0
mouzaakdung/002/002_141.opus|老將們將啲小將靜靜拉埋一便，靜靜幫佢哋出主意：|0
mouzaakdung/002/002_142.opus|你哋唔係去過中南海，去過毛主席嗰度咩？而家點解唔去啊？|0
mouzaakdung/002/002_143.opus|呢一句説話真係道破天機，迷津指路啊，小將們立刻恍然大悟心領神會喇。|0
mouzaakdung/002/002_144.opus|一九六七年嘅元旦啱啱過咗，小孟同四個原來經常去中南海跳舞嘅小將們，喺中南海西面嘅府右街行。|0
mouzaakdung/002/002_145.opus|眼望紅牆，紅心向黨。|0
mouzaakdung/002/002_146.opus|自從六六年紅八月嘅紅衞兵運動席捲全國，佢哋已經有好長時間冇嚟中南海嘞。|0
mouzaakdung/002/002_147.opus|每星期三、六嘅舞會，早就停止。|0
mouzaakdung/002/002_148.opus|毛主席佢老人家目前日理萬機，會唔會見我哋呢？|0
mouzaakdung/002/002_149.opus|不過而家係非常時期，特殊情況吖嘛，試下睇下啦。|0
mouzaakdung/002/002_150.opus|小將們嚟到中南海西門，同門衞戰士説明來意：我哋要見毛主席。|0
mouzaakdung/002/002_151.opus|要見毛主席真係談何容易啊？|0
mouzaakdung/002/002_152.opus|戰士用疑惑嘅眼光睇住佢哋。|0
mouzaakdung/002/002_153.opus|噉見到呢幾個又年輕又漂亮嘅女兵，衞兵亦覺得好新奇。|0
mouzaakdung/002/002_154.opus|我哋有重要情況向毛主席匯報㗎。|0
mouzaakdung/002/002_155.opus|毛主席認得我哋嘅你唔信呀，打電話入去問下吖。|0
mouzaakdung/002/002_156.opus|衞兵畀佢哋糾纏得實在冇辦法喇，唯有派人打電話入去請示。|0
mouzaakdung/002/002_157.opus|唔使十分鐘，裏便，竟然傳出説話：主席同意見。|0
mouzaakdung/003/003_001.opus|小孟同幾個夥伴，由警衞人員帶領，一路行去主席嘅會客廳。|0
mouzaakdung/003/003_002.opus|佢哋冇時間欣賞中南海冬季嘅風光嘞，儘管佢哋從來都冇喺呢條路線噉樣行過。|0
mouzaakdung/003/003_003.opus|佢哋急衝衝又興沖沖。|0
mouzaakdung/003/003_004.opus|中南海係佢哋熟悉嘅地方，嚟過幾多次都唔係點記得嘞，但係而家一切都係陌生嘅。|0
mouzaakdung/003/003_005.opus|佢哋唔知點噉左拐右拐，穿過一個院落又穿過一個院落，過咗一道大門又過一道小門，畀人帶到嚟毛主席嘅客廳。|0
mouzaakdung/003/003_006.opus|估唔到，毛主席，已經喺度等候佢哋嘞。|0
mouzaakdung/003/003_007.opus|喺毛澤東不斷被神化、被崇拜、被宣揚嘅隆重空氣裏便，佢哋同主席嘅見面接近，彷彿係發生喺天國裏便嘅事情。|0
mouzaakdung/003/003_008.opus|佢哋覺得，此時此刻嘅主席，唔再係喺春藕齋裏便跳舞嗰個主席，唔再係嗰個可以隨便傾偈，隨便説説笑笑嘅嗰個主席嘞。|0
mouzaakdung/003/003_009.opus|佢哋同當時全國人民嘅感覺一樣：主席係統帥，係舵手，係黨嘅化身，係太陽，甚至係神。|0
mouzaakdung/003/003_010.opus|主席，你好。|0
mouzaakdung/003/003_011.opus|好耐冇見喇，你哋都係空軍嘅小同志。|0
mouzaakdung/003/003_012.opus|你係小板凳，你係田大頭，你係小孟，我嘅半個小同鄉，我冇講錯吖嘛？|0
mouzaakdung/003/003_013.opus|孟錦雲話：主席，你嘅記性真係好，你講得都啱。|0
mouzaakdung/003/003_014.opus|有個小將大膽噉開咗個頭話：我哋搵你嚟談下我哋團裏便嘅文化大革命啊。|0
mouzaakdung/003/003_015.opus|哦，搵我談文化大革命呀？好啊，談啦。|0
mouzaakdung/003/003_016.opus|我哋團裏便階級鬥爭呀好複雜啊，我哋嗰度有個反動組織叫做紅旗造反團噃。|0
mouzaakdung/003/003_017.opus|實際上啊，係黑旗造反團，裏便有唔少地主資本家嘅狗崽子嘅。|0
mouzaakdung/003/003_018.opus|一個小將話：佢哋鎮壓革命派。|0
mouzaakdung/003/003_019.opus|一個小將話：佢哋打住紅旗反紅旗。|0
mouzaakdung/003/003_020.opus|一個小將話：佢哋呀將革命派打成反革命派。|0
mouzaakdung/003/003_021.opus|一個小將話：我哋嗰度嘅牛鬼蛇神啊太過猖狂喇。|0
mouzaakdung/003/003_022.opus|一個小將話：我哋革命派受壓喇。|0
mouzaakdung/003/003_023.opus|一個小將話：真係廟小妖風大，池淺王八多啊。|0
mouzaakdung/003/003_024.opus|小將們七嘴八舌，宜得一口氣將全部要講個説話都講完。|0
mouzaakdung/003/003_025.opus|小將們越講越激動，越講越興奮，有人甚至流住眼淚。|0
mouzaakdung/003/003_026.opus|都唔知係因為被接見嘅激動呢？定係由於對反動組織嘅仇恨嘞。|0
mouzaakdung/003/003_027.opus|毛主席靜一靜噉聽住，不言不語，安之若素。|0
mouzaakdung/003/003_028.opus|佢攞起一支煙，搣開兩橛，將半橛插喺煙嘴上便，然後就攞起打火機，將香煙點着。|0
mouzaakdung/003/003_029.opus|佢深深噉吸咗一啖，吐出一股白煙，然後先至慢慢噉話：|0
mouzaakdung/003/003_030.opus|事物都係一分為二㗎嘛。|0
mouzaakdung/003/003_031.opus|我睇你哋團裏便，冇咁多壞人嘅，仲係好人多。|0
mouzaakdung/003/003_032.opus|毛主席講到呢處，稍為停咗一下，然後接住話：你哋睇係唔係噉樣呢？要團結大多數人吖嘛。|0
mouzaakdung/003/003_033.opus|小將們聽咗之後，並冇完全平息佢哋嘅激動之情。|0
mouzaakdung/003/003_034.opus|一個小將話：我哋團裏便啊確實係壞人唔少㗎，佢哋鬧我哋係保皇狗噃。|0
mouzaakdung/003/003_035.opus|我哋就要誓死保衞無產階級革命路線。|0
mouzaakdung/003/003_036.opus|毛主席話：我睇你哋啲小同志啊好有革命熱情。|0
mouzaakdung/003/003_037.opus|你哋空軍嘅事情，可以去搵葉群同志啊。|0
mouzaakdung/003/003_038.opus|主席一便講，順手喺茶几上面嘅筆筒攞起一支鉛筆，喺一張白紙上便寫咗五個名。|0
mouzaakdung/003/003_039.opus|佢一便寫個嘴一便噏。|0
mouzaakdung/003/003_040.opus|寫完之後，又數住人頭讀咗一次，然後喺幾個名下便，又寫咗三個字：找葉群。|0
mouzaakdung/003/003_041.opus|寫完喇，佢將鉛筆放喺一便，就並冇署自己嘅名，似乎覺得冇噉嘅必要。|0
mouzaakdung/003/003_042.opus|葉群，當時嘅林辦主任啊，職務唔低，能量更大，係軍隊裏便嘅實權人物。|0
mouzaakdung/003/003_043.opus|林彪深知軍權嘅重要，要揸軍隊，唔能夠唔先揸空軍。|0
mouzaakdung/003/003_044.opus|佢哋同空軍有特殊嘅感情，特殊嘅關係。|0
mouzaakdung/003/003_045.opus|難怪個仔做咗空軍作戰部部長，個女做咗空軍部嘅特殊編輯。|0
mouzaakdung/003/003_046.opus|佢哋喺空軍裏便交咗最密切嘅朋友，互相扶持，互相利用。|0
mouzaakdung/003/003_047.opus|葉群係林彪當時嘅得力助手，佢當然亦係恨不得一下揸住空軍，死揸不放，牢牢控制。|0
mouzaakdung/003/003_048.opus|當時嘅局外人，或者仲唔完全清楚啊。|0
mouzaakdung/003/003_049.opus|吳法憲當時嘅吳司令，就已經對佢俯首帖耳咯。|0
mouzaakdung/003/003_050.opus|毛主席嘅手諭，一張普通嘅紙，卻係有無比嘅威力，噉呢通過秘書送到葉群嗰度。|0
mouzaakdung/003/003_051.opus|葉群就如獲至寶，啊，真係天賜良機，送上門嚟嘅權力，係揸住空軍嘅好機會啊。|0
mouzaakdung/003/003_052.opus|葉群早就喬裝打扮一番，準備去接見空軍小將喇。|0
mouzaakdung/003/003_053.opus|找葉群呢三個字，喺佢眼內熠熠生輝。|0
mouzaakdung/003/003_054.opus|係主席嘅手諭噃，冇邊樣嘢比呢張紙啊，仲更能説明自己嘅身份同地位嘞。|0
mouzaakdung/003/003_055.opus|喺嗰個特殊嘅年代，仲有咩嘢能夠同佢相比呢？|0
mouzaakdung/003/003_056.opus|葉群將呢張紙睇完又睇，然後放喺自己嘅文件包裏便，小心翼翼，怕佢飛咗去。|0
mouzaakdung/003/003_057.opus|喺京西賓館一間唔係點大嘅會客廳，葉群會見咗五個空軍嚟嘅小將。|0
mouzaakdung/003/003_058.opus|富於心計嘅葉群，眉開眼笑，攞出手諭，一個個噉叫住小將個名，逐個核實。|0
mouzaakdung/003/003_059.opus|喺會客廳，葉群竟然親自斟茶倒水，熱情款待呢啲小將，完全唔係平時咁冷淡。|0
mouzaakdung/003/003_060.opus|單純至誠嘅小將們，感動到不得了：|0
mouzaakdung/003/003_061.opus|葉主任啊，我哋搵到黨喇。|0
mouzaakdung/003/003_062.opus|葉群話：你哋呢班革命小將，都係左派嘛。|0
mouzaakdung/003/003_063.opus|我哋都係為咗一個革命目標：保衞毛主席，保衞毛主席嘅革命路線。|0
mouzaakdung/003/003_064.opus|你哋空軍吳法憲吳司令，係毛主席司令部個人，你哋要相信佢。|0
mouzaakdung/003/003_065.opus|你哋空軍嘅腳長啊，最有靈活性，林副主席都相信你哋。|0
mouzaakdung/003/003_066.opus|你哋有事就搵吳司令商量啦，我係支持你哋嘅，林副主席係支持你哋嘅。|0
mouzaakdung/003/003_067.opus|我代表林副主席向你哋問好，並且通過你哋，向你哋團裏便嘅無產階級革命派問好。|0
mouzaakdung/003/003_068.opus|啲小將話：我哋一定要忠於毛主席嘅革命路線，將文化大革命進行到底。|0
mouzaakdung/003/003_069.opus|葉群話：你哋返到團之後，好好幹革命。|0
mouzaakdung/003/003_070.opus|你哋呢啲左派，亦要注意團結大多數人一齊幹革命啊。|0
mouzaakdung/003/003_071.opus|唔理邊個都好，凡係唔符合毛澤東思想嘅，都要造反，造反有理嘛。|0
mouzaakdung/003/003_072.opus|啲小將話：我哋一定唔辜負葉主任嘅教導，感謝葉主任嘅關懷。|0
mouzaakdung/003/003_073.opus|葉群話：你哋以後有咩嘢事，可以直接搵我。|0
mouzaakdung/003/003_074.opus|返去之後，對邊個都唔好講話你哋嚟過我呢度。|0
mouzaakdung/003/003_075.opus|呢啲係機密喇，否則壞人會鑽空子嘅，懂嘛？|0
mouzaakdung/003/003_076.opus|葉群又將佢早就準備好嘅珍貴禮物，毛主席像章，送畀幾名小將。|0
mouzaakdung/003/003_077.opus|小將們能夠得到葉主任送畀佢哋嘅毛主席像章，高興到一味話多謝。|0
mouzaakdung/003/003_078.opus|佢哋馬上掛喺自己嘅胸前。|0
mouzaakdung/003/003_079.opus|喺佢哋嘅軍大衣上便，又多咗一個不同尋常嘅像章嘞。|0
mouzaakdung/003/003_080.opus|呢個紀念章太值得紀念喇，一股股熱流，喺佢哋年輕嘅胸膛裏便湧動。|0
mouzaakdung/003/003_081.opus|此時此刻，佢哋更意識到自己嘅價值，自己肩負嘅使命。|0
mouzaakdung/003/003_082.opus|嗰晚，葉群以個人嘅名義請五名小將食飯。|0
mouzaakdung/003/003_083.opus|極之簡單嘅便餐，佢係有住極不簡單嘅內涵啊。|0
mouzaakdung/003/003_084.opus|從此之後，業主任隻手直接伸到空政文工團，伸到空軍，伸到全軍全國。|0
mouzaakdung/003/003_085.opus|從此之後，喺空政文工團，演出咗一出出、一幕幕嘅鬧劇：令人驚心動魄，或者令人難以置信，或者使人目不忍睹。|0
mouzaakdung/003/003_086.opus|五名小將之中，小孟更為單純幼稚。|0
mouzaakdung/003/003_087.opus|佢返到文工團嘅當日下午，就將葉群接見小將們嘅事，講咗畀佢嘅哥哥聽。|0
mouzaakdung/003/003_088.opus|佢哥哥亦都喺空政文工團嘅舞蹈隊，既係舞蹈演員，又係創作人員。|0
mouzaakdung/003/003_089.opus|佢參加咗紅旗造反團，並且係一個十分活躍，立場十分堅定嘅人物。|0
mouzaakdung/003/003_090.opus|佢同妹妹啱啱係兩派。|0
mouzaakdung/003/003_091.opus|但係兄妹之情，即使喺嗰個特殊嘅年代，仲冇學似有啲人噉，徹底決裂。|0
mouzaakdung/003/003_092.opus|儘管佢哋嘅觀點不一致啊，對團裏便走資派嘅態度，對邊個該革，對邊個該保都有相反嘅意見。|0
mouzaakdung/003/003_093.opus|佢哋曾經進行過爭論，辯論。|0
mouzaakdung/003/003_094.opus|但係佢哋到底仲係有兄妹之情：哥哥愛護妹妹，妹妹關心哥哥。|0
mouzaakdung/003/003_095.opus|當然，小孟之所以將葉主任接見嘅情況講畀哥哥聽，仲有另一層意思嘅，即係話：|0
mouzaakdung/003/003_096.opus|你睇，葉主任都支持我哋喇，你仲唔快啲轉彎，快啲反戈一擊。|0
mouzaakdung/003/003_097.opus|你噉樣落去呀，係危險㗎。|0
mouzaakdung/003/003_098.opus|佢哥哥聽咗呢個情況，亦感覺到問題嘅嚴重性。|0
mouzaakdung/003/003_099.opus|佢好快又將呢個絕密嘅消息傳畀紅旗呢一派嘅戰士聽。|0
mouzaakdung/003/003_100.opus|儘管傳播呢個新聞嘅時候，都話要絕對保密，不過，係絕對保唔到密嘅。|0
mouzaakdung/003/003_101.opus|葉主任接見小將嘅事，好似生咗翼噉，喺文工團嘅上上下下，裏裏外外，好快就傳開晒喇。|0
mouzaakdung/003/003_102.opus|五個小將裏便嘅頭頭搵小孟談話：你將咩嘢事都講咗畀你嘅臭哥哥聽。|0
mouzaakdung/003/003_103.opus|葉主任講喇，唔准講㗎嘛，你點解仲要講呢？|0
mouzaakdung/003/003_104.opus|小孟承認咗錯誤，但係禍從口出，承認錯誤又有咩用呢？|0
mouzaakdung/003/003_105.opus|嗰個頭頭早就對小孟懷恨在心嘞，早就將小孟睇成係異己分子。|0
mouzaakdung/003/003_106.opus|有件更重要嘅事，係喺葉群接見小將們之前發生嘅。|0
mouzaakdung/003/003_107.opus|喺林彪嘅授意之下，吳法憲叫文工團嘅主要領導，將經常去主席嗰度跳舞嘅幾名小將召集起嚟，要佢哋將去毛主席嗰度嘅情況匯報一下。|0
mouzaakdung/003/003_108.opus|主席講咗啲咩嘢啊？鐘意聽咩嘢歌啊？睇咩嘢戲啊？健康狀況如何啊？食啲咩嘢藥呢？去過邊度呢？生活習慣係點嘅？|0
mouzaakdung/003/003_109.opus|凡係能夠回憶起嚟嘅，都要向組織匯報。|0
mouzaakdung/003/003_110.opus|當然嗰位領導話，噉樣做係為咗能夠更了解主席嘅思想、生活情況；|0
mouzaakdung/003/003_111.opus|噉先至能夠更好噉為毛主席服務，為毛主席組織節目，更好噉緊跟毛主席幹革命。|0
mouzaakdung/003/003_112.opus|幾個小將確實係照住做喇，佢哋盡量回憶喺主席嗰處嘅所見所聞。|0
mouzaakdung/003/003_113.opus|一便回憶，一便用筆寫落嚟。|0
mouzaakdung/003/003_114.opus|就係噉樣，佢哋每個人都寫咗幾大篇。|0
mouzaakdung/003/003_115.opus|據説，喺九一三林彪叛逃事件嘅前夕，就有一名小將趁住去毛主席嗰度玩嘅機會，偷偷將毛主席食嘅藥，攞咗兩片，送畀佢嘅情人于新野用嚟化驗，了解主席身體狀況。|0
mouzaakdung/003/003_116.opus|當然，呢件事，係喺九一三之後，嗰名小將被關押，自己交代出嚟嘅。|0
mouzaakdung/003/003_117.opus|小將們回憶嘅材料，都由領導交畀吳法憲，由吳法憲交畀葉群。|0
mouzaakdung/003/003_118.opus|由葉群交畀邊個呢，就不言而喻喇。|0
mouzaakdung/003/003_119.opus|對於嗰啲小將回憶情況寫成材料個事，小孟嗰個人好單純。|0
mouzaakdung/003/003_120.opus|佢當時，亦認為呢啲係領導嘅工作，係為咗更好噉為毛主席服務嘅啫。|0
mouzaakdung/003/003_121.opus|但係隨住形勢嘅發展，喺葉群接見佢哋之後，由於佢泄密，好明顯，佢已經被排斥喺骨幹分子之外。|0
mouzaakdung/003/003_122.opus|硬骨頭呢一派唔信任佢。|0
mouzaakdung/003/003_123.opus|佢有一個紅旗嘅哥哥，呢個係佢轉向嘅原因。|0
mouzaakdung/003/003_124.opus|佢嘅觀點逐漸噉轉到紅旗呢一邊嘞。|0
mouzaakdung/003/003_125.opus|一九六七年嘅年底，小孟同佢哥哥講起文工團領導叫佢哋寫毛主席嗰度嘅情況嘅事。|0
mouzaakdung/003/003_126.opus|佢呢陣時，已經對呢件事有啲新嘅睇法。|0
mouzaakdung/003/003_127.opus|喺呢段時間裏便，嗰幾名小將又拋開咗佢，幾次去葉群嗰處，去吳法憲嗰處。|0
mouzaakdung/003/003_128.opus|佢哋成為葉群、吳法憲嗰度嘅座上客，成為葉、吳嘅得力助手。|0
mouzaakdung/003/003_129.opus|而呢個小團體，呢啲堅定嘅無產階級革命派，已經唔侵小孟喇。|0
mouzaakdung/003/003_130.opus|小孟嘅哥哥，聽咗小孟講嘅情況，佢到底係比小孟有頭腦。|0
mouzaakdung/003/003_131.opus|佢認為，吳法憲呢種做法，唔係想通過小將們探聽主席嘅情況，了解主席嘅動向咩？|0
mouzaakdung/003/003_132.opus|嗯，呢個係嚴重嘅機密問題啊，必須向上便，向毛主席反映呢個極為重要嘅情況。|0
mouzaakdung/003/003_133.opus|於是小孟講情況，佢哥哥就將呢啲情況寫成材料，一式兩份。|0
mouzaakdung/003/003_134.opus|一份，放喺自己嘅皮箱處，妥善保管；|0
mouzaakdung/003/003_135.opus|另外一份，交畀蒯大富，由蒯大富轉送江青。|0
mouzaakdung/003/003_136.opus|當時，佢認為轉送江青，就係轉送畀主席嘞。|0
mouzaakdung/003/003_137.opus|但係點都冇想到，善良嘅人呢就往往吃虧就吃虧在冇想到。|0
mouzaakdung/003/003_138.opus|呢份材料，竟然間落入葉群嘅手裏便。|0
mouzaakdung/003/003_139.opus|喺文化大革命初期，江青同葉群早就勾結埋一齊嘞。|0
mouzaakdung/003/003_140.opus|佢哋呢兩個文革裏便最壞嘅女人，衰埋一堆僂。|0
mouzaakdung/003/003_141.opus|用佢哋自己嘅説話嚟講就係，你嘅仇人，就係我嘅仇人。|0
mouzaakdung/003/003_142.opus|江青睇到呢份絕密材料，即刻就聞到裏便嘅味道，噉唔係告葉群，告吳法憲嘅狀咩？|0
mouzaakdung/003/003_143.opus|江青要利用葉群整自己嘅仇人，為咗洗清佢嗰段極不光彩嘅歷史，佢係不惜一切㗎。|0
mouzaakdung/003/003_144.opus|三十年代上海文藝界嘅舊好，同佢共過事嘅人，都係佢歷史印跡嘅見證人。|0
mouzaakdung/003/003_145.opus|佢要歷史清白，只有一不做二不休嘞。|0
mouzaakdung/003/003_146.opus|而上海抄家嘅任務，就係由葉群具體佈置嘅。|0
mouzaakdung/003/003_147.opus|而抄嚟嘅材料，又係葉群一份一份噉，塞入火爐焚燒嘅。|0
mouzaakdung/003/003_148.opus|呢啲事，江青不能不感恩戴德。|0
mouzaakdung/003/003_149.opus|而家，佢冇忘記佢嘅恩人啊，佢亦要報恩嘅，於是佢直接將呢份材料交咗畀葉群。|0
mouzaakdung/003/003_150.opus|葉群睇咗呢份材料大吃一驚，即刻搵吳法憲嚟，商量對策。|0
mouzaakdung/003/003_151.opus|佢哋知道呢份材料嘅嚴重同重要。|0
mouzaakdung/003/003_152.opus|如果呢份材料真係轉畀主席，噉就係人頭落地嘅大事啊。|0
mouzaakdung/003/003_153.opus|佢哋知道敢於探聽主席嘅消息，該當何罪。|0
mouzaakdung/003/003_154.opus|於是趕緊採取措施，早下手為強，事不宜遲啊。|0
mouzaakdung/003/003_155.opus|當然，呢段情節嘅發生，係喺葉群接見小將之後。|0
mouzaakdung/003/003_156.opus|孟錦雲同佢哥哥，早就喺吳法憲、葉群嘅黑名單上有咗名嘞。|0
mouzaakdung/003/003_157.opus|佢哋一定要報復。|0
mouzaakdung/003/003_158.opus|小孟係禍根，一定要剷除佢。|0
mouzaakdung/004/004_001.opus|大約係六八年二月份有一晚，小孟哥哥屋企畀人抄咗家。|0
mouzaakdung/004/004_002.opus|佢哋翻箱倒櫃，既冇攞古代字畫，亦冇攞所謂嘅四舊衣物。|0
mouzaakdung/004/004_003.opus|最後，只係喺皮箱裏便攞走咗一件嘢，就係小孟哥哥寫嘅嗰份揭發材料。|0
mouzaakdung/004/004_004.opus|第二日一早，小孟嘅哥哥畀人哋帶走嘞，進行群眾專政。|0
mouzaakdung/004/004_005.opus|罪名係反對偉大領袖毛主席。|0
mouzaakdung/004/004_006.opus|為佢提供材料個小孟，亦難以逃出魔掌啊，只不過係時間上稍為遲一啲就係喇。|0
mouzaakdung/004/004_007.opus|六八年春天嘅一個傍晚，嗰日係一個週末，一架小汽車開入燈市口同福夾道嘅空政文工團嘅大院。|0
mouzaakdung/004/004_008.opus|孟錦雲正在宿舍寫大字報。|0
mouzaakdung/004/004_009.opus|自從大革命以嚟啊，佢哋已經冇咗週末同假日喇。|0
mouzaakdung/004/004_010.opus|呢個時候一個英姿颯爽嘅女兵小李，正行緊去孟錦雲間宿舍。|0
mouzaakdung/004/004_011.opus|佢係文工團無產階級革命派嘅頭頭。|0
mouzaakdung/004/004_012.opus|一個風雲一時嘅，其實，亦只有二十六七歲嘅姑娘，係當時革命委員會嘅主任。|0
mouzaakdung/004/004_013.opus|佢紅極一時，出入中南海，出入於林辦。|0
mouzaakdung/004/004_014.opus|吳法憲喺佢面前都敬畏三分。|0
mouzaakdung/004/004_015.opus|根據佢自己講，葉主任請佢哋一家食飯。|0
mouzaakdung/004/004_016.opus|佢媽媽，一個老貧協主任。|0
mouzaakdung/004/004_017.opus|一個人老心紅志更堅嘅老貧協主任，亦喺宴會上當場獻藝，唱咗一支天大地大，不如毛主席的恩情大嘅歌。|0
mouzaakdung/004/004_018.opus|當唱到最後一句，誰要是反對他誰就是我們的敵人嘅時候，做咗個果敢而堅定嘅動作，將手向右前方一指。|0
mouzaakdung/004/004_019.opus|結果有咁啱得咁巧，指正斜對面嘅葉群。|0
mouzaakdung/004/004_020.opus|搞到葉主任當堂黑起塊面，好在佢有求於呢個小將啊，噉先至冇發作啫。|0
mouzaakdung/004/004_021.opus|當然呢個小將亦已經察覺喇，佢好機敏噉講咗幾句笑話，將氣氛扭轉過嚟。|0
mouzaakdung/004/004_022.opus|七十歲嘅老人家，邊度知道自己嘅過失吖？|0
mouzaakdung/004/004_023.opus|喺九一三事件之後，呢段故事有咗新嘅發展同創建。|0
mouzaakdung/004/004_024.opus|有啲人話：李某某仲懶叻添，佢同葉群嘅關係呀認真密切㗎嘛。|0
mouzaakdung/004/004_025.opus|有啲人話：佢媽媽倒是金睛火眼噃，嗰個時候呀，就識穿咗葉群喇。|0
mouzaakdung/004/004_026.opus|如果唔係，佢點解會用手指指住葉群呢？|0
mouzaakdung/004/004_027.opus|有人仲模仿當場演唱嘅樣子，引起啲人呀哈哈大笑啊。|0
mouzaakdung/004/004_028.opus|文工團女頭頭小李行入去小孟嘅宿舍，好嚴肅噉對小孟話：|0
mouzaakdung/004/004_029.opus|孟錦雲，空軍首長搵你有事，你嚟一下團部啦。|0
mouzaakdung/004/004_030.opus|已經戰鬥咗幾日嘅小孟，而家仍然未感覺到疲倦。|0
mouzaakdung/004/004_031.opus|儘管佢個心裏便，多少有啲茫然，佢渴望同人哋傾下，交換下睇法，亦希望聽人哋談一談，堅定信念。|0
mouzaakdung/004/004_032.opus|佢一面行去總團辦公室嘅時候一面諗：|0
mouzaakdung/004/004_033.opus|呢次搵我，一定係空軍首長傳達最新指示，或者係有新嘅戰鬥部署喇。|0
mouzaakdung/004/004_034.opus|小孟跟住嗰個頭頭去到總團辦公室，一入門口覺得有啲奇怪嘞。|0
mouzaakdung/004/004_035.opus|只見空軍保衞部嘅保衞幹事楊某，用兩道兇惡個目光睇實小孟，睇到小孟唔敢望佢。|0
mouzaakdung/004/004_036.opus|楊某出示一張逮捕證，逮捕證三個清晰嘅黑字，小孟睇得好清楚。|0
mouzaakdung/004/004_037.opus|不過小孟簡直唔明白係咩嘢一回事。|0
mouzaakdung/004/004_038.opus|係㗎，呢個世界上，使人唔明白嘅事太多喇。|0
mouzaakdung/004/004_039.opus|好多事情喺啲人仲未明白過嚟嘅時候，就已經發生嘞，而且必須要接受，因為無法抗拒。|0
mouzaakdung/004/004_040.opus|而且當時唔明白嘅事情，經過多少年以後，亦好難講就完全明白。|0
mouzaakdung/004/004_041.opus|因為呢一切事情嘅發生、發展，冇法子用正常嘅邏輯規律去解釋、去判斷嘅。|0
mouzaakdung/004/004_042.opus|嗰個係一個顛倒嘅時代，一切都係顛倒嘅。|0
mouzaakdung/004/004_043.opus|嗰個係一個狂熱嘅年代，一切都係狂熱嘅。|0
mouzaakdung/004/004_044.opus|嗰個係一個莫名其妙個年代，一切都係莫名其妙嘅。|0
mouzaakdung/004/004_045.opus|直到而家，仲令人回味無窮，痛定思痛。|0
mouzaakdung/004/004_046.opus|逮捕證嘅逮捕兩個字，赫然醒目。|0
mouzaakdung/004/004_047.opus|楊某話：你反對偉大領導毛主席，你被捕喇，你快啲簽字！|0
mouzaakdung/004/004_048.opus|聲色俱厲啊。|0
mouzaakdung/004/004_049.opus|小孟嚇到傻晒，佢唔知道應該做乜嘢，應該講咩嘢。|0
mouzaakdung/004/004_050.opus|突然間，啪啪兩隻巴掌，兜口兜面打過嚟。|0
mouzaakdung/004/004_051.opus|嗰個二十幾歲嘅革委會嘅頭頭小李，竟然打得咁迅速。|0
mouzaakdung/004/004_052.opus|打完之後，佢仲嬲到咬牙切齒，嬲到渾身發抖猛咁喘氣。|0
mouzaakdung/004/004_053.opus|佢連珠炮噉話：孟錦雲，你反動透頂，你反對毛主席，你罪該萬死！|0
mouzaakdung/004/004_054.opus|鮮明嘅階級感情使佢非常憤慨，真係有氣沖霄漢之勢啊。|0
mouzaakdung/004/004_055.opus|你快啲簽字！|0
mouzaakdung/004/004_056.opus|小孟覺得佢個頭從來冇咁大，冇咁沉重。|0
mouzaakdung/004/004_057.opus|佢個身體彷彿承擔唔住頭嘅重量。|0
mouzaakdung/004/004_058.opus|佢失去咗平衡，佢幾乎要跌低嘞。|0
mouzaakdung/004/004_059.opus|但係佢出力噉支撐住，企返定。|0
mouzaakdung/004/004_060.opus|佢手震震噉攞起支筆，喺逮捕證上簽咗佢個名。|0
mouzaakdung/004/004_061.opus|佢畀人推上架小汽車，汽車起動個聲音，使佢覺得天旋地轉。|0
mouzaakdung/004/004_062.opus|小汽車將佢帶走嘞。|0
mouzaakdung/004/004_063.opus|佢唔知道路線，唔知道地點，唔知道行咗幾耐。|0
mouzaakdung/004/004_064.opus|佢畀人韞咗入監獄，名副其實嘅鐵窗大牢啊。|0
mouzaakdung/004/004_065.opus|佢作為一個嚴重嘅政治犯，單獨韞喺一個又黑、又潮濕，四面冇窗，只有一個鐵門嘅單人牢房裏便。|0
mouzaakdung/004/004_066.opus|佢坐喺裏便，真係叫天天唔應叫地地唔聞。|0
mouzaakdung/004/004_067.opus|天真無邪嘅小孟，竭盡赤城嘅姑娘，仲唔明白自己革命有乜嘢罪。|0
mouzaakdung/004/004_068.opus|時間一日日過去，真係度日如年啊，佢都唔知點樣捱過去。|0
mouzaakdung/004/004_069.opus|冇人提審冇人過問。|0
mouzaakdung/004/004_070.opus|佢日日夜夜噉望住牢房嘅鐵門，望住鐵門上面嗰個細細嘅窗口。|0
mouzaakdung/004/004_071.opus|喺窗口，有一啲啲光透入嚟，使佢知道日月星辰，仲喺度移動，地球仲喺度運轉。|0
mouzaakdung/004/004_072.opus|佢望住鐵門，聽見鐵門外便一啲啲聲響，佢幾咁渴望有人嚟過問佢個問題啊。|0
mouzaakdung/004/004_073.opus|鐵門外便傳嚟嘅任何一啲聲音，都會使到佢激動，都會撩起佢嘅希望。|0
mouzaakdung/004/004_074.opus|唉，腳步聲又漸漸行遠咗喇，大概係看守喺度巡邏。|0
mouzaakdung/004/004_075.opus|盼望，失望，又盼望又失望，佢嘅眼淚不知不覺噉流，都唔知流咗幾多，亦唔知道流咗幾耐。|0
mouzaakdung/004/004_076.opus|過咗幾個月，開始准佢喺外邊勞動改造喇。|0
mouzaakdung/004/004_077.opus|開田、插禾、掹草、拉犁，佢覺得噉樣比韞喺監房裏便好得多嘞。|0
mouzaakdung/004/004_078.opus|雖然佢仍然係囚犯，但係到底見到天日。|0
mouzaakdung/004/004_079.opus|看守佢嘅戰士不斷噉更換。|0
mouzaakdung/004/004_080.opus|因為唔少看守嘅戰士，見到一個漂亮嘅姑娘做嗰啲力不能及嘅重工，仲經常偷偷地喊。|0
mouzaakdung/004/004_081.opus|佢哋諗喇：呢個姑娘到底犯咗咩嘢罪呢？|0
mouzaakdung/004/004_082.opus|係生活上，政治上，定係經濟上啊？|0
mouzaakdung/004/004_083.opus|聽講係個政治犯，不過佢唔似係反革命唔似係壞人吖。|0
mouzaakdung/004/004_084.opus|啲看守戰士嘅心動搖嘞，眼前嘅姑娘，無論如何同罪犯畫唔出等號。|0
mouzaakdung/004/004_085.opus|儘管佢哋多次想喺佢身上搵出反革命罪犯嘅特徵，但係適得其反。|0
mouzaakdung/004/004_086.opus|啲戰士同情佢，難免對佢個態度和善啲。|0
mouzaakdung/004/004_087.opus|噉樣，一旦畀領導發現就要馬上更換嘞。|0
mouzaakdung/004/004_088.opus|有一次，小孟喺監房裏便佢越想越委屈，越想越激憤，竟然控制唔住就唱起國際歌：|0
mouzaakdung/004/004_089.opus|從來就沒有什麼救世主，也不靠神仙皇帝。|0
mouzaakdung/004/004_090.opus|開始係細細聲唱，越唱越大聲。|0
mouzaakdung/004/004_091.opus|看守喺外便聽見喇，就喺窗口望入去，呢個姑娘啊，幾似英勇就義嘅丹娘啊。|0
mouzaakdung/004/004_092.opus|呢個戰士竟然間忘記咗自己嘅職責，佢一面望一便聽，雙眼竟然含住淚水。|0
mouzaakdung/004/004_093.opus|有邊個知道，佢就係毛主席嘅半個小同鄉啊。|0
mouzaakdung/004/004_094.opus|但係佢唔能夠同人哋講，講亦冇人聽冇人信。|0
mouzaakdung/004/004_095.opus|佢只有開田做嘢嘅時候先至會忘記呢一切，至少，可以使呢啲嘢模糊起嚟。|0
mouzaakdung/004/004_096.opus|為咗擺脱思緒折磨嘅痛苦，佢寧願開工。|0
mouzaakdung/004/004_097.opus|佢怕一個人靜一靜噉坐喺度。|0
mouzaakdung/004/004_098.opus|一年之後，佢畀人送咗去西安大力農場勞改。|0
mouzaakdung/004/004_099.opus|之後，又送咗去甘肅蘭州，喺一個軍工廠裏便做小雷達。|0
mouzaakdung/004/004_100.opus|呢個時候，佢可以寫信喇。|0
mouzaakdung/004/004_101.opus|不過亦只係寫畀文工團嘅革委會頭頭，就係嗰個喺宿舍叫走佢個女頭頭小李。|0
mouzaakdung/004/004_102.opus|呢啲係廠領導根據上面傳達嘅指示嚟定嘅。|0
mouzaakdung/004/004_103.opus|佢每封信，無非係寫自己認罪嘅情況，向組織、向領導匯報自己改造嘅現狀。|0
mouzaakdung/004/004_104.opus|就係噉樣嘅信，亦要畀廠領導審查之後，然後由佢哋代發出去。|0
mouzaakdung/004/004_105.opus|小孟被捕喇知唔知啊？聽講啊，佢個問題非常。|0
mouzaakdung/004/004_106.opus|同情佢個人，喺下便偷偷噉傳，不過絕對唔敢談論詳細嘅情形。|0
mouzaakdung/004/004_107.opus|孟錦雲，現行反革命。|0
mouzaakdung/004/004_108.opus|對立面嘅群眾就係噉樣講嘅。|0
mouzaakdung/004/004_109.opus|文工團嘅人都知道孟錦雲係現行反革命，已經被逮捕，但係冇人敢打聽詳情。|0
mouzaakdung/004/004_110.opus|空政文工團嘅革委會啲頭頭公開噉鄭重宣佈：|0
mouzaakdung/004/004_111.opus|孟錦雲嘅問題係文工團嘅一號問題，唔准問，唔准打聽，因為絕對唔能夠擴散。|0
mouzaakdung/004/004_112.opus|邊個講佢個問題，就係喺毛主席塊面上抹黑，就係作反面宣傳，就係攻擊毛主席。|0
mouzaakdung/004/004_113.opus|孟錦雲嘅問題任何人唔能夠重複，邊個重複，邊個打聽，邊個就係現行反革命。|0
mouzaakdung/004/004_114.opus|當革委會喺全體人員大會上宣佈咗呢一條之後，當場有人帶住高呼口號：打倒現行反革命分子孟錦雲！|0
mouzaakdung/004/004_115.opus|打倒個聲音久久盤旋喺小禮堂個空間，久久盤旋喺人們嘅腦際。|0
mouzaakdung/004/004_116.opus|啲人雖然有種種疑團啊，但係邊個都唔敢打聽。|0
mouzaakdung/004/004_117.opus|誒仲有一件事應該提及嘅係，自從孟錦雲被捕之後，文工團裏便嘅文化大革命嘅對象同方向，似乎嚟咗個一百八十度嘅大轉變。|0
mouzaakdung/004/004_118.opus|本來係紅旗砸爛硬骨頭，奪咗印，掌咗權嘅。|0
mouzaakdung/004/004_119.opus|但係葉主任接見小將後冇幾耐，文工團又嚟個反奪權，呢次係硬骨頭砸爛紅旗嘞。|0
mouzaakdung/004/004_120.opus|硬骨頭個革命小將，緊緊噉掌握咗大權。|0
mouzaakdung/004/004_121.opus|據説，三一四奪權，成立革命委員會，空軍文工團嘅劃線啊從此先至分明起嚟。|0
mouzaakdung/004/004_122.opus|擁護革委會嘅，係無產階級革命派；|0
mouzaakdung/004/004_123.opus|反對革委會嘅，自不然係反動派啦。|0
mouzaakdung/004/004_124.opus|紅旗早就變咗黑旗嘞。|0
mouzaakdung/004/004_125.opus|空軍保衞部捉咗黑頭頭去，有啲進行咗群眾專政，有啲係反戈一擊。|0
mouzaakdung/004/004_126.opus|當時成立革委會嘅時候，同好多單位唔同嘅係，進行咗武裝奪權。|0
mouzaakdung/004/004_127.opus|空軍黨委派咗警衞戰士嚟，嚴密把守。|0
mouzaakdung/004/004_128.opus|從此，喺好長一段時間裏便，空政文工團，燈市口同福大院嘅門口，都有荷槍實彈嘅戰士站崗。|0
mouzaakdung/004/004_129.opus|唔少外單位嚟串聯嘅人，都唔知呢處發生咗咩嘢事。|0
mouzaakdung/004/004_130.opus|只係個文工團啫，又唔係咩嘢軍事機密單位，點解咁神秘森嚴？點解有戰士站崗嘅？|0
mouzaakdung/004/004_131.opus|當然，文工團裏便好多人係知道內情㗎。|0
mouzaakdung/004/004_132.opus|有葉主任對空政文工團嘅特殊關懷，文工團點解夠平平常常嘅呢？|0
mouzaakdung/004/004_133.opus|必定要有新嘅花樣，令人瞠目結舌噉至係㗎嘛。|0
mouzaakdung/004/004_134.opus|當時啲人係敢怒不敢言啊。|0
mouzaakdung/004/004_135.opus|理解嘅要執行，唔理解嘅亦要執行，喺執行中理解，呢個就係當時嘅革命邏輯嘞。|0
mouzaakdung/004/004_136.opus|當時小小嘅文工團，一片紅色恐怖，拉咗去嘅有七八個人，畀群眾專政嘅成三十人。|0
mouzaakdung/004/004_137.opus|但係大家都知道，唯獨孟錦雲嘅問題與眾不同，係一號問題啊。|0
mouzaakdung/004/004_138.opus|孟錦雲，一號問題，令人疑惑不解，亦使人覺得千祈唔好黐埋去，更加唔敢理。|0
mouzaakdung/004/004_139.opus|孟錦雲，唔理係喺文工團，定係喺監獄，喺勞改隊，佢都係個極之神秘嘅人物。|0
mouzaakdung/004/004_140.opus|佢個周圍環繞住一層神秘嘅氣氛。|0
mouzaakdung/004/004_141.opus|佢個問題，基層專政單位都唔能夠過問㗎。|0
mouzaakdung/004/004_142.opus|係由空軍黨委，由吳司令，由文工團嘅革委會嘅頭號人物嚟直接處理嘅。|0
mouzaakdung/004/004_143.opus|有一日，孟錦雲畀看守員叫咗去廠辦公室，領導畀咗佢一封信。|0
mouzaakdung/004/004_144.opus|佢知道封信肯定係文工團嗰個負責佢嘅問題嘅頭頭寫嚟嘅。|0
mouzaakdung/004/004_145.opus|信嘅內容，無非係要佢低頭認罪，老老實實噉改造，對自己嘅問題唔好重複，擴散之類嘅説話。|0
mouzaakdung/004/004_146.opus|但對佢嚟講即使係噉樣嘅信啊，亦可以使佢激動好幾日㗎嘞。|0
mouzaakdung/004/004_147.opus|唔理點講都好吖，仲有人掛住佢同關心住佢。|0
mouzaakdung/004/004_148.opus|佢仲冇畀人完全遺忘，就唔理呢種關心同掛住，係以點樣個方式出現啊。|0
mouzaakdung/004/004_149.opus|幾年嚟與世隔絕，訊息全無。|0
mouzaakdung/004/004_150.opus|除咗極少嘅提審之外，冇人同佢講説話，冇人敢理佢呢個現行反革命。|0
mouzaakdung/004/004_151.opus|彷彿，佢係個危險嘅帶電體，稍為一掂到唧，即刻就會被擊死嘞，會陷入永遠講唔清而唔能夠自拔嘅境地。|0
mouzaakdung/004/004_152.opus|屋企啲人，唔知道佢喺邊處，佢更加唔知道屋企人嘅狀況。|0
mouzaakdung/004/004_153.opus|佢係好似喺茫茫大海上嘅一隻孤帆，見唔到海岸，望唔見島嶼，都唔知會漂流去邊處。|0
mouzaakdung/004/004_154.opus|佢苦悶，佢孤獨，佢時時覺得畀人捻住條頸噉冇法子呼吸，何月何時先係盡頭啊？|0
mouzaakdung/004/004_155.opus|佢曾經想到死，想結束自己年輕嘅生命。|0
mouzaakdung/004/004_156.opus|小孟僅僅係二十二歲，不過佢仿佛喺呢個世上已經走過漫長嘅路程，佢早就疲憊不堪。|0
mouzaakdung/004/004_157.opus|佢嘅心更加係傷痕累累，佢真係想快啲結束呢啲苦難嘅現行反革命嘅生活啊。|0
mouzaakdung/004/004_158.opus|現行反革命，仲有咩嘢比呢頂帽子更沉重？更能夠扼殺青春，扼殺生命嘅呢？|0
mouzaakdung/004/004_159.opus|就再唔能夠爭取做個人，做個普普通通嘅人喇，做個革命群眾中嘅一員，更加係想都唔敢想。|0
mouzaakdung/004/004_160.opus|佢真係羨慕嗰啲普通人啊，佢幾咁想有一陣間咁耐個自由。|0
mouzaakdung/004/004_161.opus|有時會望住窗猛上面嗰幾隻小麻雀望到傻晒。|0
mouzaakdung/004/004_162.opus|佢哋吱吱喳喳噉叫，不停咁叫。|0
mouzaakdung/004/004_163.opus|有時仲你啄我我啄你，喺度玩，喺度逗趣。|0
mouzaakdung/004/004_164.opus|然後，佢哋飛上天喇，佢哋自由自在噉飛走喇。|0
mouzaakdung/004/004_165.opus|小鳥啊，小鳥，你能夠理解我個心嘛？你能夠帶走我個情嘛？|0
mouzaakdung/005/005_001.opus|小孟又想起臨關押之前嘅嗰段日子，佢同另外一個感情好好嘅女仔，被隔離喺空軍大院嘅一個房間裏便，叫佢哋交代問題。|0
mouzaakdung/005/005_002.opus|小孟同嗰個女仔商量好，咬損隻手指，喺自己嗰件白恤衫上便寫低血書：永遠忠於毛主席。|0
mouzaakdung/005/005_003.opus|幾個殷紅嘅大字，表達咗佢哋嘅忠心，佢哋要求交畀毛主席。|0
mouzaakdung/005/005_004.opus|不過呢件事畀文工團嗰個女頭頭知道之後，女頭頭大聲噉話：|0
mouzaakdung/005/005_005.opus|咩嘢血書啊？係攞例假寫嘅，你哋罪該萬死，反動透頂！|0
mouzaakdung/005/005_006.opus|呢個文化水平好低，講説話邏輯性不強，有時仲用詞不當嘅女頭頭，自從步入政治鬥爭嘅急流以來啊，佢嘅説話亦嚟得乾脆、利落，顯得十分有力自信。|0
mouzaakdung/005/005_007.opus|九一三事件之後，叫佢交代同林彪、葉群、吳法憲嘅關係。|0
mouzaakdung/005/005_008.opus|喺幾千人嘅空軍機關召開嘅大會上，佢竟然話：|0
mouzaakdung/005/005_009.opus|叫我交代同吳法憲嘅關係呀，我同佢有咩嘢關係啫？|0
mouzaakdung/005/005_010.opus|佢肥到好似隻豬噉，我真係睇唔上佢啊。|0
mouzaakdung/005/005_011.opus|當堂搞到人人啼笑皆非。|0
mouzaakdung/005/005_012.opus|不過就係呢個頭頭，係當年空政文工團嘅頭面人物。|0
mouzaakdung/005/005_013.opus|帶幾名小將去見毛主席嘅係佢；|0
mouzaakdung/005/005_014.opus|帶幾名小將去葉群嗰處嘅係佢；|0
mouzaakdung/005/005_015.opus|葉群請一家人食飯係佢嗰一家；|0
mouzaakdung/005/005_016.opus|將小孟帶去總團辦公室，等空軍保衞部逮捕小孟嘅係佢。|0
mouzaakdung/005/005_017.opus|小孟喺關押期間，文工團只有一個人可以過問小孟嘅事，呢個人仲係佢。|0
mouzaakdung/005/005_018.opus|你話佢嘅權幾大啊，但係人人都知道其中嘅奧妙。|0
mouzaakdung/005/005_019.opus|佢出身貧苦，根正苗紅。|0
mouzaakdung/005/005_020.opus|喺文化大革命嘅前夕佢啱啱入咗黨。|0
mouzaakdung/005/005_021.opus|文化革命開始之後，仲未嚟得及轉正，但係到底係先進分子啊。|0
mouzaakdung/005/005_022.opus|呢啲，係佢喺幾名小將之中，只有佢先至有嘅優越條件，係佢成為頭頭嘅原因。|0
mouzaakdung/005/005_023.opus|真係天時地利人和啊，萬物皆備於我。|0
mouzaakdung/005/005_024.opus|小孟曾經多次寫信畀呢個頭頭小李，請求佢饒恕自己。|0
mouzaakdung/005/005_025.opus|不過嗰個女頭頭係無動於衷㗎。|0
mouzaakdung/005/005_026.opus|因為向佢求情嘅人實在太多嘞，老嘅、嫩嘅、男嘅、女嘅。|0
mouzaakdung/005/005_027.opus|佢確係有啲王熙鳳治理榮國府嘅派頭啊。|0
mouzaakdung/005/005_028.opus|好好改造下自己先至再講啦。|0
mouzaakdung/005/005_029.opus|嗰陣時，佢日理萬機，經常簡單噉重複呢一句冇頭冇尾，對邊個都啱嘅説話。|0
mouzaakdung/005/005_030.opus|而家，孟錦雲攞住頭頭嘅來信，信封上便竟然寫住：孟錦雲同志收。|0
mouzaakdung/005/005_031.opus|佢愕然喇：係邊個咁膽大包天，竟然膽敢稱呼現行反革命分子做同志呢？|0
mouzaakdung/005/005_032.opus|不過字跡係熟悉㗎，係嗰個女頭頭寫嘅字。|0
mouzaakdung/005/005_033.opus|五年嚟，冇人再稱呼佢做同志嘞，佢已經用某某某號代替咗自己嘅名。|0
mouzaakdung/005/005_034.opus|佢真係唔敢相信自己雙眼，自己嘅視覺判斷錯嘞，肯定又有咩嘢問題。|0
mouzaakdung/005/005_035.opus|佢攞住嘅信，仍然係一封已經拆開睇過嘅信，佢早就習慣喇。|0
mouzaakdung/005/005_036.opus|不過佢喺廠領導對佢嘅態度裏便，亦覺得有一種微妙嘅變化。|0
mouzaakdung/005/005_037.opus|封信係噉寫嘅：|0
mouzaakdung/005/005_038.opus|孟錦雲同志，首先讓我哋學習兩段毛主席語錄：|0
mouzaakdung/005/005_039.opus|誰是我們的敵人，誰是我們的朋友，這個問題是革命的首要問題。|0
mouzaakdung/005/005_040.opus|政策和策略是黨的生命，各級領導同志，務必充分注意，萬萬不可粗心大意。|0
mouzaakdung/005/005_041.opus|你雖然犯咗嚴重錯誤，但係黨嘅政策係寬大嘅。|0
mouzaakdung/005/005_042.opus|考慮到你嘅改造態度仲比較老實，所以提早解決你嘅問題，同你落實政策。|0
mouzaakdung/005/005_043.opus|致以無產階級革命派嘅敬禮。|0
mouzaakdung/005/005_044.opus|某某某，一九七二年，五月十四日。|0
mouzaakdung/005/005_045.opus|睇完信，孟錦雲冇眼淚，冇歡喜，甚至冇激動。|0
mouzaakdung/005/005_046.opus|只係覺得頭腦裏便一片空白。|0
mouzaakdung/005/005_047.opus|一切都凝固喇，盼望，懷疑，感激，甚至思維，都凝固嘞。|0
mouzaakdung/005/005_048.opus|人就係咁奇怪嘅，當你日夜盼望個事情真正嚟到個時候，你有啲無措手足咯，有啲茫茫然喇。|0
mouzaakdung/005/005_049.opus|兩日以後，又係一架黑色嘅小汽車，帶走咗佢，將佢送返去離開北京只有幾十里路嘅涿縣。|0
mouzaakdung/005/005_050.opus|儘管佢嘅問題已經寬大處理，已經做出結論：敵我矛盾，按人民內部矛盾處理。|0
mouzaakdung/005/005_051.opus|不過佢唔能夠入北京，更唔能夠返去文工團。|0
mouzaakdung/005/005_052.opus|原因仲係：孟錦雲嘅問題唔能夠擴散。|0
mouzaakdung/005/005_053.opus|如果佢喺北京，喺文工團，喺好多熟人面前出現，勢必要牽起不必要嘅波瀾，帶嚟好多麻煩。|0
mouzaakdung/005/005_054.opus|啲人會問：孟錦雲到底係咩嘢問題啊？捉佢啱唔啱呢？乜點解又放返佢呢？|0
mouzaakdung/005/005_055.opus|聽講毛主席親自過問佢個問題噃。|0
mouzaakdung/005/005_056.opus|聽講孟錦雲呀係反葉群㗎。|0
mouzaakdung/005/005_057.opus|孟錦雲揭發咗吳法憲，如果唔係九一三事件呀。|0
mouzaakdung/005/005_058.opus|呢啲係啲人極為敏感嘅問題；|0
mouzaakdung/005/005_059.opus|呢啲，係曾經關係到好多好多人命運嘅問題；|0
mouzaakdung/005/005_060.opus|呢啲係牽掛住啲人微妙嘅情感嘅問題。|0
mouzaakdung/005/005_061.opus|文工團新嘅領導班子嘅負責同志對佢係噉樣解釋嘅：|0
mouzaakdung/005/005_062.opus|你嘅問題係由總政直接揸嘅，你嘅結論係李德生主任親自批嘅。|0
mouzaakdung/005/005_063.opus|唔畀你返去文工團，係組織上對你嘅關懷，免致你再犯錯誤啊。|0
mouzaakdung/005/005_064.opus|小孟喺涿縣亦只係住咗幾日，只係准許佢嘅哥哥同阿嫂去探佢。|0
mouzaakdung/005/005_065.opus|佢哥哥依舊喺空政歌舞團工作嘅。|0
mouzaakdung/005/005_066.opus|然後，佢被靜悄悄噉送咗返去佢嘅家鄉，湖北武漢。|0
mouzaakdung/005/005_067.opus|組織上決定恢復佢嘅軍籍，並且補發幾千元嘅工資畀佢，由武漢軍區負責安排佢嘅工作。|0
mouzaakdung/005/005_068.opus|就係噉樣，從六八年春天被關押，七三年嘅春天，佢結束咗監獄勞改生活，足足有五年咁耐。|0
mouzaakdung/005/005_069.opus|五年，喺歷史嘅長河之中，只係微之又微嘅一瞬間。|0
mouzaakdung/005/005_070.opus|但係對於一個人嚟講，人生，有幾多個青年時代嘅五年呢？|0
mouzaakdung/005/005_071.opus|武漢，小孟個故鄉，就要到嘞。|0
mouzaakdung/005/005_072.opus|佢個心亦跟住滾滾轉動嘅車輪激蕩起嚟。|0
mouzaakdung/005/005_073.opus|喺武漢車站嘅月台上便，小孟嘅母親同姐姐，早就望眼欲穿喇。|0
mouzaakdung/005/005_074.opus|小孟已經好耐冇流過眼淚嘞。|0
mouzaakdung/005/005_075.opus|同佢落實政策，將佢接到離北京冇幾遠嘅涿縣佢都冇流眼淚。|0
mouzaakdung/005/005_076.opus|但係當佢喺車窗裏便望見母親、望見姐姐嘅時候，佢個心跳到嘣蹦聲，佢嘅淚水滴滴答答噉猛咁流。|0
mouzaakdung/005/005_077.opus|佢都唔知道點樣落車嘅。|0
mouzaakdung/005/005_078.opus|母親拉住佢嘅女隻手話：|0
mouzaakdung/005/005_079.opus|小雲啊，你返咗嚟，就唔好離開媽媽嘅身邊喇。|0
mouzaakdung/005/005_080.opus|好快趣，小孟分配去武漢一間軍隊醫院做咗護士，佢由一個舞蹈演員，成為病人嘅護理員。|0
mouzaakdung/005/005_081.opus|現行反革命分子孟錦雲，問題為咩嘢得以解決？|0
mouzaakdung/005/005_082.opus|點解咁寬大呢？冇判刑，冇下放，返去家鄉，安排喺醫院工作，又補發咗幾千元嘅工資，真係寬大又寬大咯。|0
mouzaakdung/005/005_083.opus|呢種結局，係佢想都唔敢想嘅。|0
mouzaakdung/005/005_084.opus|小孟返到去武漢嘅時候，已經係二十五歲嘅大姑娘。|0
mouzaakdung/005/005_085.opus|監獄勞改嘅生活，並冇毀壞佢嘅容顏，更冇消減佢嘅風姿。|0
mouzaakdung/005/005_086.opus|反而喺佢靈秀嘅外表上，又增添咗一種沉鬱嘅風韻，使佢鶴立雞群，獨具魅力。|0
mouzaakdung/005/005_087.opus|小孟以佢天生麗質，以佢秀美嘅容貌，亭亭玉立個身姿，佢可以使到唔少男子為之傾倒。|0
mouzaakdung/005/005_088.opus|不過喺嗰個政治高於一切嘅年代裏便，佢嘅來歷不明，佢嘅撲朔迷離，對佢政治問題嘅含糊其辭，又使到好多人望而生畏，唔敢接近佢。|0
mouzaakdung/005/005_089.opus|但係任何時候都有勇敢者嘅，都有逆流而上嘅搏擊者。|0
mouzaakdung/005/005_090.opus|裴瓊和一個二十幾歲嘅年輕人，就係噉樣一個人喇。|0
mouzaakdung/005/005_091.opus|佢亦係小孟嗰間醫院嘅，佢嘅職業，係搞政工。|0
mouzaakdung/005/005_092.opus|因為佢嘅工作性質，佢睇咗唔少人嘅檔案，小孟嘅檔案佢睇過。|0
mouzaakdung/005/005_093.opus|明知山有虎，偏向虎山行。|0
mouzaakdung/005/005_094.opus|小裴好清楚孟錦雲問題嘅嚴重性，但係愛情本來就好奇妙嘅，任何力量都冇法子阻撓㗎。|0
mouzaakdung/005/005_095.opus|小裴同小孟相愛嘞。|0
mouzaakdung/005/005_096.opus|組織上搵小裴，幫佢做思想工作：|0
mouzaakdung/005/005_097.opus|你要考慮你嘅前途啊，你係個共產黨員。|0
mouzaakdung/005/005_098.opus|孟錦雲嘅問題非常嚴重。|0
mouzaakdung/005/005_099.opus|小裴話：我考慮過喇，我可以幫助佢改正錯誤啊。|0
mouzaakdung/005/005_100.opus|果然小裴嘅工作被調動喇，調離政治工作嘅崗位。|0
mouzaakdung/005/005_101.opus|噉即係意味住佢再唔適合搞政工，組織上，已經唔再信任佢嘞。|0
mouzaakdung/005/005_102.opus|佢哋結婚喇。|0
mouzaakdung/005/005_103.opus|小裴帶住勇敢，冒住風險；小孟呢就帶住歡喜，頂住艱難。|0
mouzaakdung/005/005_104.opus|人真係奇怪，一墮入愛嘅長河人人都會游泳。|0
mouzaakdung/005/005_105.opus|愛係溶化液，愛係催化劑。|0
mouzaakdung/005/005_106.opus|因為有咗愛啊，生活之中嘅一切色彩同韻律，都改變晒喇。|0
mouzaakdung/005/005_107.opus|一切都恢復咗正常，佢哋按照常規生活，浸沉喺新婚嘅甜甜蜜蜜之中。|0
mouzaakdung/005/005_108.opus|啊，原來仲有噉樣一種生活嘅，或者講，生活之中，原來仲有噉樣一種成分嘅。|0
mouzaakdung/005/005_109.opus|但係，人生各個階段嘅主題，係變化緊㗎。|0
mouzaakdung/005/005_110.opus|當一切平靜落嚟嘅時候，當佢領略咗新婚嘅極度幸福之後，佢嘅頭腦就開始活躍起嚟，又開始思考自己嘅問題嘞。|0
mouzaakdung/005/005_111.opus|好多問題使佢疑惑不解啊。|0
mouzaakdung/005/005_112.opus|為咩嘢我個問題一下就得以解決呢？|0
mouzaakdung/005/005_113.opus|為咩話我冇問題，又唔畀我返去文工團呢？|0
mouzaakdung/005/005_114.opus|點解武漢醫院嘅領導再三強調，對邊個都唔好講自己文化大革命裏頭嘅問題呢？|0
mouzaakdung/005/005_115.opus|點解同我同時參軍嘅人定為二十二級，而只係同我定二十三級呢？|0
mouzaakdung/005/005_116.opus|一連串嘅疑問，使小孟得出結論：|0
mouzaakdung/005/005_117.opus|我檔案裏便肯定有黑材料，有黑材料，就應該當住本人嘅面燒咗佢。|0
mouzaakdung/005/005_118.opus|呢個係關係到今生今世，能唔能夠安安靜靜生活嘅大問題。|0
mouzaakdung/005/005_119.opus|年老個母親唔能夠再失去個女兒，年輕嘅丈夫唔能夠離開佢妻子，已經係千瘡百孔嘅身體，唔能夠再添新嘅傷痕喇。|0
mouzaakdung/005/005_120.opus|小孟做咗人工流產，按照規定有十五日嘅假期嘅。|0
mouzaakdung/005/005_121.opus|佢下決心要上北京，搵空軍黨委，搵總政嘅負責人，問清佢嘅問題，問清佢嘅結論，要求重新審查，要求燒黑材料。|0
mouzaakdung/005/005_122.opus|佢發一份電報，畀喺北京嘅哥哥，就告別咗自己嘅丈夫，瞞住自己嘅母親，唔顧應該休息嘅身體，就坐火車去北京嘞。|0
mouzaakdung/005/005_123.opus|雖然，佢並唔知道等待佢嘅會係乜嘢，但係佢總係帶住希望，帶住解決自己問題嘅希望進京嘞。|0
mouzaakdung/005/005_124.opus|喺北京，佢偶然見到嗰個同佢一齊受審查，一齊寫過血書嘅女友。|0
mouzaakdung/005/005_125.opus|洞中才一日，世上已千年喇。|0
mouzaakdung/005/005_126.opus|佢哋彷彿已經離別咗好耐好耐，要講嘅説話都唔知有幾多，不過又唔知從何説起。|0
mouzaakdung/005/005_127.opus|喺女友呢處，小孟了解咗好多好多。|0
mouzaakdung/005/005_128.opus|九一三事件之後，文工團嘅文化大革命有咗大變化。|0
mouzaakdung/005/005_129.opus|葉群支持嘅革委會，無產階級革命派宣告垮台。|0
mouzaakdung/005/005_130.opus|喺九一三之前，嗰個女頭頭小李同幾位小將，仍然時時去主席嗰處玩。|0
mouzaakdung/005/005_131.opus|當然，佢一方面去玩，一方面亦帶住政治使命。|0
mouzaakdung/005/005_132.opus|佢哋不停咁向主席匯報團裏便文化大革命嘅情況。|0
mouzaakdung/005/005_133.opus|呢個時候，對立面嗰派小將，早就剝奪咗去主席嗰處嘅權力喇。|0
mouzaakdung/005/005_134.opus|有一日，當女頭頭小李講到團裏便嘅文化大革命嘅時候，主席一便聽匯報，一便諗嘢。|0
mouzaakdung/005/005_135.opus|佢突然間噉問：你哋空軍嗰個小麗，為咩嘢事好耐冇嚟啊？|0
mouzaakdung/005/005_136.opus|主席嘅突然間發問將嗰個頭頭搞到措手不及。|0
mouzaakdung/005/005_137.opus|女頭頭唯有口窒窒噉話：誒佢，誒，佢早就去咗農村喇，佢犯咗錯誤啊。|0
mouzaakdung/005/005_138.opus|主席似乎有啲唔高興喇佢話：犯咗咩嘢錯誤啊？犯咗錯誤亦可以改嘛。|0
mouzaakdung/005/005_139.opus|你就話，我請佢嚟玩。|0
mouzaakdung/005/005_140.opus|喺毛澤東噉樣一個領袖個心裏便，一個年紀輕輕嘅姑娘會有咩嘢不得了嘅錯誤呢？|0
mouzaakdung/005/005_141.opus|一句頂一萬句，確實係噉樣嘅，女頭頭唔敢違背，佢一味話好啦好啦噉。|0
mouzaakdung/005/005_142.opus|頭頭小李返去之後，馬上命令將小麗喺遵化調返嚟。|0
mouzaakdung/005/005_143.opus|當日就搵佢談話喇：你願唔願意去見主席啊？|0
mouzaakdung/005/005_144.opus|我當然願意啦。|0
mouzaakdung/005/005_145.opus|我喺主席面前講咗你好多好話，講你對錯誤有認識。|0
mouzaakdung/005/005_146.opus|你要想見主席，就寫份檢查先。|0
mouzaakdung/005/005_147.opus|話我喺某某某大姐姐嘅幫助之下，對自己嘅錯誤有咗較深刻嘅認識，噉樣，我就帶你去見主席啦。|0
mouzaakdung/005/005_148.opus|只要能夠去見主席，小麗即使叩頭畀個女頭頭都可以啊，更何況係寫份檢查呢？|0
mouzaakdung/005/005_149.opus|佢寫咗一份深刻到不能再深刻嘅檢查，佢將自己鬧到狗血淋頭，佢將嗰個女頭頭捧到上天，對女頭頭敬佩到五體投地。|0
mouzaakdung/005/005_150.opus|該寫嘅，佢都寫喇，該講嘅，佢都講盡喇。|0
mouzaakdung/005/005_151.opus|終於，佢被同意去見主席，並且應承見到主席，亦要講大姐姐點樣點樣好。|0
mouzaakdung/005/005_152.opus|幾年之後又一次去見主席，係嗰個頭頭小李帶佢去嘅。|0
mouzaakdung/005/005_153.opus|因為事隔幾年喇，裏面嘅情況早就生疏咯。|0
mouzaakdung/005/005_154.opus|入去嘅路早就堵死咗，因此必定要有人帶佢入去至得。|0
mouzaakdung/005/005_155.opus|嗰個頭頭小李畢竟不善於心計，畢竟係頭腦簡單啊。|0
mouzaakdung/005/005_156.opus|佢都唔知道，或者唔去諗啦，帶得佢入去一次，佢就仲可能去第二次。|0
mouzaakdung/005/005_157.opus|只要接到頭咯，只要見咗一次喇，噉就唔到個女頭頭話事喇。|0
mouzaakdung/005/005_158.opus|只要大門打開，門檻總係可以檻過去嘅。|0
mouzaakdung/005/005_159.opus|果然不出所料，小麗嚟到主席身邊。|0
mouzaakdung/005/005_160.opus|主席問長問短，傾到佢嘅錯誤，佢嘅下放，佢嘅變遷。|0
mouzaakdung/005/005_161.opus|當小麗第二次、第三次、第四次嚟主席呢度玩嘅時候，佢已經完全擺脱咗嗰個女頭頭嘅控制。|0
mouzaakdung/005/005_162.opus|只要佢想見，佢去中南海西門打個電話入去裏便搵張秘書就可以嘞。|0
mouzaakdung/005/005_163.opus|有一次，佢又嚟到主席身邊，佢同主席講起孟錦雲，講起孟錦雲嘅遭遇。|0
mouzaakdung/005/005_164.opus|毛主席到底冇忘記佢嗰個半個小同鄉啊。|0
mouzaakdung/005/005_165.opus|小麗問：小孟能唔能夠返北京啊？|0
mouzaakdung/005/005_166.opus|主席話：當然可以啦，咁大一個北京，唔通裝唔落我嘅半個小同鄉咩？|0
mouzaakdung/005/005_167.opus|小孟能唔能夠返去空軍文工團啊？|0
mouzaakdung/005/005_168.opus|可以嘛。|0
mouzaakdung/005/005_169.opus|小孟能唔能夠返去文工團同我哋一齊跳舞呢？|0
mouzaakdung/005/005_170.opus|可以，可以嘛。|0
mouzaakdung/005/005_171.opus|一連串嘅問題，一連串嘅可以。|0
mouzaakdung/005/005_172.opus|小麗話：我同小孟寫血書畀你啊，佢哋夾硬話係用例假寫嘅喎。|0
mouzaakdung/005/005_173.opus|就算係用例假寫嘅，亦都係血嘛。|0
mouzaakdung/005/005_174.opus|聽到呢啲説話，小孟心中有數嘞，佢認為可以想辦法搵小孟嚟。|0
mouzaakdung/006/006_001.opus|有一日，當嗰個女頭頭去見主席嘅時候，主席竟然主動進攻嘞，佢話：|0
mouzaakdung/006/006_002.opus|聽講你哋空軍捉咗孟錦雲，快啲放人，佢冇過錯嘛。|0
mouzaakdung/006/006_003.opus|佢告吳法憲有乜嘢錯呢？|0
mouzaakdung/006/006_004.opus|最高指示邊個敢違抗啊？|0
mouzaakdung/006/006_005.opus|呢個就係小孟問題能夠迅速解決嘅根本原因。|0
mouzaakdung/006/006_006.opus|當然，呢一切小孟係不得而知嘅。|0
mouzaakdung/006/006_007.opus|但係問題又係複雜嘅。|0
mouzaakdung/006/006_008.opus|小孟釋放咗喇。|0
mouzaakdung/006/006_009.opus|九月十三日之後空軍黨委呢個領導班子已經徹底癱瘓。|0
mouzaakdung/006/006_010.opus|空軍嘅頭頭腦腦，革命小將上賊船嘅太多。|0
mouzaakdung/006/006_011.opus|因此，解決孟錦雲嘅問題，只能夠係由總政嚟辦。|0
mouzaakdung/006/006_012.opus|林彪倒台喇，但係林彪、吳法憲嘅勢力，佢哋嘅思維方式嘅影響，以及呢種影響下嘅潛勢力，絕唔會係跟住佢哋徹底崩潰㗎。|0
mouzaakdung/006/006_013.opus|冰雪雖係消融啊，不過啲水仲係凍㗎。|0
mouzaakdung/006/006_014.opus|所以小孟嘅問題，亦只能夠話係算係基本解決，唔可能徹底平反。|0
mouzaakdung/006/006_015.opus|對佢嘅問題係事出有因，查無實據啊。|0
mouzaakdung/006/006_016.opus|佢嘅檔案裏便果然係有黑材料，佢嘅猜想係啱嘅。|0
mouzaakdung/006/006_017.opus|命運嘅轉機，有時就喺一瞬之間。|0
mouzaakdung/006/006_018.opus|不過事情嘅巧合，諗落，亦有佢個必然性嘅。|0
mouzaakdung/006/006_019.opus|當小麗同主席傾過孟錦雲嘅問題之後冇幾多日，就好似命運有意安排嘅噉，小孟竟然神話一樣噉嚟到小麗嘅面前。|0
mouzaakdung/006/006_020.opus|小麗將分別後嘅事情講畀小孟聽，佢嘅日子亦係好艱難啊。|0
mouzaakdung/006/006_021.opus|小孟喺監獄裏便受苦，佢喺監獄外便受難。|0
mouzaakdung/006/006_022.opus|佢下放農村，監督改造，人嘅地位呀真係比豬狗都不如啊。|0
mouzaakdung/006/006_023.opus|當佢哋呢一幫軍隊裏便嘅牛鬼蛇神，單獨噉排成一隊，着住破破爛爛嘅舊軍裝，搣咗帽徽領章，喺村頭路口行過個時候，貧下中農見到佢哋都好疑惑。|0
mouzaakdung/006/006_024.opus|唔懂事嘅細佬哥，仲攞磚頭石仔掟佢哋。|0
mouzaakdung/006/006_025.opus|但係所有嘅呢一切都過去喇。|0
mouzaakdung/006/006_026.opus|小麗同小孟都成為自由人，而且，仲成為主席嘅客人添。|0
mouzaakdung/006/006_027.opus|小麗同小孟商量去見毛主席。|0
mouzaakdung/006/006_028.opus|小孟話：主席會見我咩？|0
mouzaakdung/006/006_029.opus|小麗話：我帶你去試下啦。|0
mouzaakdung/006/006_030.opus|主席身邊嘅工作人員，係咪仲係吳護士長啊？|0
mouzaakdung/006/006_031.opus|唔係喇，而家係張秘書啊。|0
mouzaakdung/006/006_032.opus|哦，係嗰個主席專列嘅列車員呀。|0
mouzaakdung/006/006_033.opus|難怪，收尾主席話小麗係紅娘，係喜鵲，喜鵲搭橋，使到小孟行過呢座橋嚟到毛澤東嘅身邊。|0
mouzaakdung/006/006_034.opus|睇嚟，就好似一位哲人講嘅：只要方向對頭，檻一步就夠喇，足夠喇。|0
mouzaakdung/006/006_035.opus|一九七五年嘅五月，初夏，天氣驟然間熱起上嚟。|0
mouzaakdung/006/006_036.opus|中南海嘅紅牆外便，顯得十分寧靜。|0
mouzaakdung/006/006_037.opus|路邊嘅樹叢、草坪，披上咗嫩嫩嘅新綠，月季花，如霞似火啊。|0
mouzaakdung/006/006_038.opus|喺府右街嘅人行路上，有一對着住軍裝個姑娘。|0
mouzaakdung/006/006_039.opus|一個端莊秀麗，具有北國姑娘嘅健美，着住空軍衣服。|0
mouzaakdung/006/006_040.opus|一個係俊俏飄逸，具有南國姑娘嘅秀媚，着住陸軍衣服。|0
mouzaakdung/006/006_041.opus|佢兩個默默無言噉，急急忙忙行去中南海嘅北門。|0
mouzaakdung/006/006_042.opus|佢哋就係小孟同小麗喇。|0
mouzaakdung/006/006_043.opus|嗰個着陸軍衣服嘅呢係小孟；嗰個着住空軍衣服嘅係小麗。|0
mouzaakdung/006/006_044.opus|小孟呢陣時嘅激動、興奮，不亞於第一次入中南海跳舞啊。|0
mouzaakdung/006/006_045.opus|但係，又唔同嗰陣嘅心情喇。|0
mouzaakdung/006/006_046.opus|十幾年過去喇，佢經歷咗風風雨雨，佢已經唔係一個單純幼稚嘅小姑娘。|0
mouzaakdung/006/006_047.opus|小麗顯然係平靜得多，畢竟佢係常嚟又常往吖嘛。|0
mouzaakdung/006/006_048.opus|喺北門，打電話入去裏便，警衞人員接電話之後呢寫咗張條子。|0
mouzaakdung/006/006_049.opus|呢張條子好快就送到張玉鳳嗰處。|0
mouzaakdung/006/006_050.opus|張條子寫住：小麗和湖北來的孟錦雲，要找張秘書。|0
mouzaakdung/006/006_051.opus|張秘書睇咗條子，就好明白見佢嘅意思。|0
mouzaakdung/006/006_052.opus|見佢做咩嘢啫，仲唔係要見毛主席咩？|0
mouzaakdung/006/006_053.opus|佢好明白，搵佢就係搵毛主席嘞。|0
mouzaakdung/006/006_054.opus|張秘書講畀主席，話有人嚟探佢。|0
mouzaakdung/006/006_055.opus|佢點頭同意嘞。|0
mouzaakdung/006/006_056.opus|小孟同小麗膽怯怯噉行入去。|0
mouzaakdung/006/006_057.opus|佢行咗好長一段路，就睇見一道大鐵門。|0
mouzaakdung/006/006_058.opus|入咗鐵門，經過幾道走廊之後，就嚟到主席嘅卧室。|0
mouzaakdung/006/006_059.opus|從一九六七年到一九七五年，經過八年嘅時間，小孟終於又嚟到毛澤東嘅身邊嘞。|0
mouzaakdung/006/006_060.opus|毛澤東，一代人傑，佢嘅記憶力，亦係驚人㗎。|0
mouzaakdung/006/006_061.opus|八年嚟佢又經歷咗好多好多事情，佢又接觸咗好多好多人，好多好多嘅紅衞兵小將，好多好多嘅專家學者，好多好多嘅來客朋友。|0
mouzaakdung/006/006_062.opus|八年前，佢接觸嘅人更加係數不勝數嘞。|0
mouzaakdung/006/006_063.opus|但係，喺記憶嘅倉庫裏便，仍然有小孟嘅一席之地啊。|0
mouzaakdung/006/006_064.opus|小孟喺佢面前嘅出現，勾起咗佢對往事嘅回憶。|0
mouzaakdung/006/006_065.opus|呢個就係十幾年前，喺舞會上認識嘅嗰個畀自己稱為半個小同鄉個姑娘啊。|0
mouzaakdung/006/006_066.opus|佢已經有八年冇嚟探我喇。|0
mouzaakdung/006/006_067.opus|佢仲記得，喺嗰次舞會，佢同另外一個文工團員跳舞。|0
mouzaakdung/006/006_068.opus|跳下跳下，一下就發現咗孟錦雲坐喺嗰度望住佢。|0
mouzaakdung/006/006_069.opus|佢哋嘅目光相遇嘞，佢發現咗小孟。|0
mouzaakdung/006/006_070.opus|佢個小同鄉嘅目光係咁明亮，係咁靈活，係咁純情，閃住異樣嘅光彩。|0
mouzaakdung/006/006_071.opus|佢忽然間覺得，小孟係佢個女，係佢嘅朋友，係佢嘅知己。|0
mouzaakdung/006/006_072.opus|呢個瞬間嘅情景，永遠噉留喺佢個記憶之中。|0
mouzaakdung/006/006_073.opus|儘管往事浩如煙海，但係呢一瞬間嘅印象永遠係咁清晰嘅。|0
mouzaakdung/006/006_074.opus|喺人嘅一生之中，總有噉樣一啲永遠清晰嘅，永遠栩栩如生嘅故事。|0
mouzaakdung/006/006_075.opus|小孟行上前好興奮噉向主席問好：|0
mouzaakdung/006/006_076.opus|主席，我係湖北嚟嘅孟錦雲啊。|0
mouzaakdung/006/006_077.opus|主席話：記得，你就係我嗰個半個小同鄉吖嘛。|0
mouzaakdung/006/006_078.opus|主席，我係嚟搵你平反㗎。|0
mouzaakdung/006/006_079.opus|小孟自己都冇想到竟然一下就冒出噉樣一句説話。|0
mouzaakdung/006/006_080.opus|主席拉住小孟隻手，輕輕噉摸下。|0
mouzaakdung/006/006_081.opus|佢又用手摸下小孟嘅面珠，仔仔細細噉睇佢。|0
mouzaakdung/006/006_082.opus|主席呢個時候，眼睛有嚴重嘅白內障。|0
mouzaakdung/006/006_083.opus|一隻眼已經失明，一隻眼呢，亦係視線微弱。|0
mouzaakdung/006/006_084.opus|但係而家，佢嗰隻眼，突然間好清楚噉睇見面前嘅小孟。|0
mouzaakdung/006/006_085.opus|小孟仲係八年前嗰個純潔嘅、爽快嘅姑娘啊。|0
mouzaakdung/006/006_086.opus|主席嘅心裏便湧起一種愛憐。|0
mouzaakdung/006/006_087.opus|主席話：你咁多年冇嚟探我，一見面就叫我幫你平反啊，呢個反冇法子平啊。|0
mouzaakdung/006/006_088.opus|我點解唔想嚟啊，不過唔嚟得咋嘛。|0
mouzaakdung/006/006_089.opus|小孟不顧一切噉傾訴自己嘅遭遇。|0
mouzaakdung/006/006_090.opus|從辦學習班，到入監獄，到勞改，到返鄉下，到做咗護士，乜嘢都講嘞。|0
mouzaakdung/006/006_091.opus|毛澤東一便聽，一便望住小孟。|0
mouzaakdung/006/006_092.opus|佢一直拉住小孟隻手，輕輕噉摸下摸下，佢嘅眼睛潤濕喇。|0
mouzaakdung/006/006_093.opus|佢真係難以想象，一個咁坦率、真誠嘅小姑娘，點會打成反革命，竟然喺監獄裏便踎咗三年。|0
mouzaakdung/006/006_094.opus|佢嗰個仲係稚嫩嘅心，點能夠承受咁重大嘅折磨呢？|0
mouzaakdung/006/006_095.opus|毛澤東，一代豪主，佢天性好動而多情。|0
mouzaakdung/006/006_096.opus|佢嘅血管裏便有火，佢喜歡燃燒同飛躍。|0
mouzaakdung/006/006_097.opus|佢喜歡肯定自己，佢亦時時忘記自我。|0
mouzaakdung/006/006_098.opus|佢一旦決定咗嘅事情，唔容易改變。|0
mouzaakdung/006/006_099.opus|主席話：你唔使講嘞，你嚟咗喇，就乜嘢都好辦喇，你就留喺我呢度工作啦。|0
mouzaakdung/006/006_100.opus|小孟簡直畀主席呢個突如其來嘅果斷決定，搞到將信將疑。|0
mouzaakdung/006/006_101.opus|留喺主席身邊工作，點可能呢？|0
mouzaakdung/006/006_102.opus|我得咩？我有資格咩？|0
mouzaakdung/006/006_103.opus|主席講嘅説話，係真㗎？|0
mouzaakdung/006/006_104.opus|佢有啲遲疑喇，佢嘅遲疑，當然唔係猶豫留唔留低啦。|0
mouzaakdung/006/006_105.opus|佢個遲疑係因為佢唔敢相信呢個事實。|0
mouzaakdung/006/006_106.opus|你就留喺我呢度工作啦。|0
mouzaakdung/006/006_107.opus|呢句説話確確實實係主席講嘅，就係面前呢個咁慈祥，咁富於同情心，咁富於人情味嘅老人講嘅。|0
mouzaakdung/006/006_108.opus|但係唔知點解，小孟卻係講咗噉樣個説話嚟回答主席：|0
mouzaakdung/006/006_109.opus|主席啊，我係嚟搵你平反㗎，我個檔案裏便肯定有黑材料。|0
mouzaakdung/006/006_110.opus|主席話：你喺我身邊工作，就係平咗反啦。|0
mouzaakdung/006/006_111.opus|你係我個女，亦係我嘅朋友。|0
mouzaakdung/006/006_112.opus|大事情往往好簡單。|0
mouzaakdung/006/006_113.opus|就係噉樣，小孟入咗中南海，留喺主席身邊，成為主席身邊嘅一名醫護人員，成為主席生命之路上嘅最後一名護士。|0
mouzaakdung/006/006_114.opus|呢一日，係一九七五年五月二十四日，小孟嘅一號問題，從此告終。|0
mouzaakdung/006/006_115.opus|即使啲人仲有疑惑，但係無論邊一級嘅領導，已經唔再追究嘞。|0
mouzaakdung/006/006_116.opus|小孟入中南海嘅第二日，小孟同主席傾偈。|0
mouzaakdung/006/006_117.opus|小孟話：主席啊，我嚟得咁匆忙，連換洗嘅衣服都冇帶嚟，我想請幾日假返去攞我個衣服。|0
mouzaakdung/006/006_118.opus|主席話：睇嚟，你喺我呢度仲係唔安心噃。|0
mouzaakdung/006/006_119.opus|喺我呢度工作，係食飯唔要錢，穿衣唔要錢，住房唔要錢，睇書任你睇到夠。|0
mouzaakdung/006/006_120.opus|你嘅衣服，可以喺我呢處做，我出錢。|0
mouzaakdung/006/006_121.opus|你真係大方喇，我啲衣服放喺武漢，噉唔係浪費咗咯？|0
mouzaakdung/006/006_122.opus|不如噉啦，我要小裴同我送嚟啦。|0
mouzaakdung/006/006_123.opus|噉都係個辦法。|0
mouzaakdung/006/006_124.opus|哼，你呢個孟夫子，如果唔係你檔案裏便放咗黑材料呀，你都仲唔嚟探我啊。|0
mouzaakdung/006/006_125.opus|一去就八年長，睇上嚟，檔案裏便仲係放啲黑材料好。|0
mouzaakdung/006/006_126.opus|你怨我有咩嘢用啫，你咁大一個領袖噃，你估我想嚟就嚟得嘅咩？|0
mouzaakdung/006/006_127.opus|你如果早啲叫我嚟，噉我唔係一早就嚟咯。|0
mouzaakdung/006/006_128.opus|冇錯，你有你嘅難處，我有我嘅環境。|0
mouzaakdung/006/006_129.opus|中南海嘅紅牆將你擋住嘞。|0
mouzaakdung/006/006_130.opus|小孟入咗中南海喺毛主席身邊嘅事，好快就喺空政文工團嘅上上下下傳開晒嘞。|0
mouzaakdung/006/006_131.opus|人們仲係帶住猜測、神秘、疑惑，去議論，去傳播嘅。|0
mouzaakdung/006/006_132.opus|空政文工團裏便啲人有啲係興奮，有啲係莫名其妙，有啲內心裏便暗暗妒忌。|0
mouzaakdung/006/006_133.opus|但係冇人表示憤慨，因為，冇人有呢個膽量啊。|0
mouzaakdung/006/006_134.opus|到咗而家，十幾年之後個今日，仍然有人認為呢個實在係一個永遠冇法子解釋嘅謎語。|0
mouzaakdung/006/006_135.opus|受迫害個人，幾咁多啊，去中南海作客嘅姑娘又幾咁多啊，點解偏偏將小孟留低呢？|0
mouzaakdung/006/006_136.opus|小孟喺主席身邊工作之後，好少返屋企。|0
mouzaakdung/006/006_137.opus|每星期，只有一日返屋企啫，亦係來去匆匆。|0
mouzaakdung/006/006_138.opus|好多親朋戚友都想去探下佢，都想喺佢嗰處知道一啲機密。|0
mouzaakdung/006/006_139.opus|但係邊個都唔敢去打聽，唔敢去問，大家都知道呢個係慎之又慎嘅問題。|0
mouzaakdung/006/006_140.opus|幾個月過去嘞，雖然，小孟亦都知道，喺主席身邊工作，本身就意味住徹底平反。|0
mouzaakdung/006/006_141.opus|但係小孟個心裏便，依然係時時都唔放心自己嘅平反結論。|0
mouzaakdung/006/006_142.opus|幾年嘅文化大革命，幾年嘅監獄、勞改生活，使佢唔能夠唔多方面，唔能夠唔更久遠噉去考慮問題。|0
mouzaakdung/006/006_143.opus|現實使佢個頭腦複雜得多喇，無數事實教育咗佢。|0
mouzaakdung/006/006_144.opus|有一日，佢仲係對主席講咗佢自己嘅願望：|0
mouzaakdung/006/006_145.opus|主席啊，我覺得我嘅問題仲係要做個書面結論先至得嘅，淨係你講咗邊個能夠證明啊？|0
mouzaakdung/006/006_146.opus|孟夫子，你仲係喺度耿耿於懷啊。|0
mouzaakdung/006/006_147.opus|不過噉又係嘅，空口無憑。|0
mouzaakdung/006/006_148.opus|不過喺我個歷史上，亦曾經畀人扣過唔少帽子，捱整呀，比你捱得仲厲害啊，鬼都唔上門，冇人幫我平反。|0
mouzaakdung/006/006_149.opus|不過嗰啲帽子早就不翼而飛咯。|0
mouzaakdung/006/006_150.opus|你係你，你係主席吖嘛，我係咩嘢啫？|0
mouzaakdung/006/006_151.opus|多少年之後再嚟算舊賬，我真係受唔了啊。|0
mouzaakdung/006/006_152.opus|噉啊好辦啫，搵汪東興辦就可以嘛。|0
mouzaakdung/006/006_153.opus|果然，小孟去搵汪東興。|0
mouzaakdung/006/006_154.opus|冇幾耐，小孟就收到汪東興轉畀佢嘅書面平反結論嘞。|0
mouzaakdung/006/006_155.opus|結論係噉嘅，對於孟錦雲同志的平反結論：|0
mouzaakdung/006/006_156.opus|原空政文工團歌舞團舞蹈演員孟錦雲，女，一九四八年生。|0
mouzaakdung/006/006_157.opus|家庭出身職員，本人成分學生，一九五九年入伍，一九六四年入團。|0
mouzaakdung/006/006_158.opus|在無產階級文化大革命中，孟錦雲同志積極響應毛主席的偉大號召，和廣大革命群眾一道，捍衞毛主席革命路線。|0
mouzaakdung/006/006_159.opus|曾向中央首長寫信揭發葉群、吳法憲在空政文工團所搞的陰謀活動；|0
mouzaakdung/006/006_160.opus|並對葉群、吳法憲，在空政文工團所推行的資產階級反動路線，進行了堅決的抵制和鬥爭。|0
mouzaakdung/006/006_161.opus|林彪死黨葉群、吳法憲出於反革命陰謀活動的需要，捏造罪名，於一九六八年三月九日，將孟錦雲同志逮捕。|0
mouzaakdung/006/006_162.opus|一九六九年六月七日，原空政部黨委，根據空政文工團革委會的報告，報經吳法憲批准，將孟戴反革命分子帽子，送蘭州軍區空軍農場監督勞動；|0
mouzaakdung/006/006_163.opus|後轉至蘭空高炮雷達修理所，直至一九七三年一月，近五年時間。|0
mouzaakdung/006/006_164.opus|現已查明，這完全是葉群、吳法憲對孟錦雲同志的政治迫害。|0
mouzaakdung/006/006_165.opus|過去一切污衊不實之詞應予推倒。|0
mouzaakdung/006/006_166.opus|現決定撤銷原政治部黨委，一九六九年九月七日的報告，給孟錦雲同志平反，恢復名譽，恢復團的生活，分配工作。|0
mouzaakdung/006/006_167.opus|過去凡整了與本結論不符的有關孟錦雲同志的一切材料，予以清理，一律作廢。|0
mouzaakdung/006/006_168.opus|空軍政治部黨委，一九七五年，八月十三日。|0
mouzaakdung/006/006_169.opus|喺空軍政治部黨委嘅落款上便，扱住中國共產黨，中國人民解放軍空軍政治部委員會嘅紅色印章。|0
mouzaakdung/006/006_170.opus|呢份，係一份鄭重其事嘅平反結論。|0
mouzaakdung/006/006_171.opus|又過咗幾日，就喺中南海嘅湖邊上，一個環境極為優雅嘅地方，氣氛亦極之和諧。|0
mouzaakdung/006/006_172.opus|汪東興、張耀祠、孟主任、孟錦雲，四個人喺一齊，燒咗份黑材料。|0
mouzaakdung/006/006_173.opus|隨住一把不大不小嘅火燃燒同熄滅，小孟成為歷史清白嘅人。|0
mouzaakdung/006/006_174.opus|一個人嘅歷史，一夜之間，甚至一瞬之間，可以寫出，亦可以改變。|0
mouzaakdung/007/007_001.opus|每當一提起毛澤東，啲人特別係嗰啲三四十歲以上嘅人啊，就不禁會想到佢嘅政治業績，嚴酷鬥爭，軍事生涯；|0
mouzaakdung/007/007_002.opus|就會喺腦海裏便出現噉樣一啲形象：|0
mouzaakdung/007/007_003.opus|橘子洲頭看萬山紅遍，雪山草地艱難跋涉；|0
mouzaakdung/007/007_004.opus|延安窯洞裏便伏案執筆，飛機沿梯上嘅揮手之間；|0
mouzaakdung/007/007_005.opus|廬山上嘅冷眼向洋看世界，天安門上檢閲百萬大軍；|0
mouzaakdung/007/007_006.opus|會客廳裏便嘅接見外賓，等等等等。|0
mouzaakdung/007/007_007.opus|佢喺啲人嘅回憶裏便，彷彿係一位純政治嘅偉人，彷彿佢嘅一言一行，一舉一動都帶有政治色彩。|0
mouzaakdung/007/007_008.opus|但係而家啲人開始有噉樣嘅渴望喇：|0
mouzaakdung/007/007_009.opus|呢啲就係佢嘅全部咩？|0
mouzaakdung/007/007_010.opus|作為生活裏便嘅毛澤東，佢仲有邊啲好少畀人知道嘅側面呢？|0
mouzaakdung/007/007_011.opus|佢仲有邊啲同於常人，而又異於常人嘅生活情趣呢？|0
mouzaakdung/007/007_012.opus|佢亦有人哋唔理解嘅辛酸苦衷嗎？|0
mouzaakdung/007/007_013.opus|佢亦有無法排解嘅孤獨寂寞嗎？|0
mouzaakdung/007/007_014.opus|特別係佢垂暮之年，有邊啲同普通中國人極相類似嘅悲歡呢？|0
mouzaakdung/007/007_015.opus|甚至，仲有人噉樣諗：喺佢生命嘅最後旅程之中，佢嘅神志，係咪仲清醒啊？|0
mouzaakdung/007/007_016.opus|毛澤東係人，唔係神，呢點已經越嚟越畀大家公認。|0
mouzaakdung/007/007_017.opus|好多傳聞逸事，好多回憶紀實，都係呢個觀點嘅佐證。|0
mouzaakdung/007/007_018.opus|追求新鮮，喜歡青春嘅活力，呢啲係人嘅本性，毛澤東亦唔例外。|0
mouzaakdung/007/007_019.opus|小孟嚟到主席身邊工作開始嗰段時期啊，主席十分高興。|0
mouzaakdung/007/007_020.opus|小孟嘅一舉一動，佢睇到都覺得順眼，噉小孟對佢嘅一啲提醒勸説呢，佢都鐘意聽嘅。|0
mouzaakdung/007/007_021.opus|喺小孟啱啱嚟主席身邊嘅時候，佢身邊有兩個工作人員。|0
mouzaakdung/007/007_022.opus|一個係張玉鳳，係佢嘅生活機要秘書，仲有一個護士小李。|0
mouzaakdung/007/007_023.opus|小李性格爽朗，心直口快，行起路嚟呀好似一陣風噉，講説話乾淨利落，頗有啲男仔嘅氣概。|0
mouzaakdung/007/007_024.opus|有好長一段時間，佢負責護理主席嘅生活。|0
mouzaakdung/007/007_025.opus|但係漸漸漸漸，小李有啲不能勝任喇。|0
mouzaakdung/007/007_026.opus|有一次，主席打側瞓喺床上面睇書。|0
mouzaakdung/007/007_027.opus|小李見到佢出咁多汗，就用毛巾同主席抹下個背脊。|0
mouzaakdung/007/007_028.opus|佢用毛巾上上下下來回噉抹咗幾下。|0
mouzaakdung/007/007_029.opus|唔知係因為抹得重過頭呢，定係騷擾咗佢睇書嘞，主席唔高興嘞，不過主席冇出聲。|0
mouzaakdung/007/007_030.opus|本來佢用一隻手將嗰部書卷成一個紙筒噉轉住嚟睇嘅，呢個係佢嘅習慣喇。|0
mouzaakdung/007/007_031.opus|突然之間，佢好快噉用卷住嘅書向後一打，打正小李嘅手背。|0
mouzaakdung/007/007_032.opus|當時小李失驚無神噉畀佢打咗一下，搞到個心好難受。|0
mouzaakdung/007/007_033.opus|收尾佢對張玉鳳訴苦話：|0
mouzaakdung/007/007_034.opus|我好心好意幫主席擦背脊，佢用本書嚟打我。|0
mouzaakdung/007/007_035.opus|佢有意見咪就講咯，點解對我噉樣啫？|0
mouzaakdung/007/007_036.opus|張玉鳳啊同佢解釋話：可能你嘅動作太過生硬喇，主席年紀大嘞，亦有啲怪脾氣。|0
mouzaakdung/007/007_037.opus|過咗幾日，小孟、小張同主席一齊食芒果。|0
mouzaakdung/007/007_038.opus|啱啱食咗幾啖啫，主席話：將呢啲留畀小李食啦。|0
mouzaakdung/007/007_039.opus|當張玉鳳將呢件事講畀小李聽嘅時候，小李話：|0
mouzaakdung/007/007_040.opus|主席仲喺度想住我，我以為佢討厭我添。|0
mouzaakdung/007/007_041.opus|又過咗幾日，主席見到小李就主動向佢賠禮道歉。|0
mouzaakdung/007/007_042.opus|主席話：嗰日係我嘅脾氣唔好，請你原諒。|0
mouzaakdung/007/007_043.opus|小李話：你如果對我有意見，你就講畀我聽啦，我會注意嘅。|0
mouzaakdung/007/007_044.opus|呢件事就噉樣過咗去嘞。|0
mouzaakdung/007/007_045.opus|但係以後好多事情啊，都使小李感覺到主席對佢唔滿意，搞到佢左右為難。|0
mouzaakdung/007/007_046.opus|有一日下午，小李喺主席身邊值班，主席睇咗一段時間嘅書就忽然間話：出去啦。|0
mouzaakdung/007/007_047.opus|主席濃重嘅湖南口音，本來就使佢嘅説話好難聽得懂嘅。|0
mouzaakdung/007/007_048.opus|雖然小李大概估到佢係話出去啊，不過佢仲未反應過嚟，主席又講咗聲：出去。|0
mouzaakdung/007/007_049.opus|小李呢下確實係聽清係出去喇，於是佢就離開咗主席嘅卧室。|0
mouzaakdung/007/007_050.opus|小李行開之後，過咗一段時間，突然間聽見主席撳唥鐘。|0
mouzaakdung/007/007_051.opus|但係佢又唔敢入去噃，佢認為主席肯定係發脾氣嘞。|0
mouzaakdung/007/007_052.opus|當小孟入去之後，先至搞清楚個意思，原來係通報外便嘅警衞人員，主席自己要出去行下。|0
mouzaakdung/007/007_053.opus|漸漸，小李護理主席，主席覺得有啲唔滿意嘞。|0
mouzaakdung/007/007_054.opus|有一次，小孟有第啲事情要做，就對小李話：你喂主席食西瓜啦，我已經將啲核，冚𠾴唥挑晒出嚟㗎喇。|0
mouzaakdung/007/007_055.opus|但係小李要嚟喂主席食嘅時候，主席卻擺下隻手，指住小孟話：仲係請佢嚟餵啦。|0
mouzaakdung/007/007_056.opus|類似呢啲噉嘅幾件事情發生之後啊，小李亦覺得冇意思喇。|0
mouzaakdung/007/007_057.opus|喺組織安排之下，佢就出去外便工作喇。|0
mouzaakdung/007/007_058.opus|為咩嘢事主席對小李屢次發脾氣，覺得唔順心呢？|0
mouzaakdung/007/007_059.opus|呢個係小李本身嘅原因，抑或係主席自身嘅心理呢？大概係兩樣都有啦。|0
mouzaakdung/007/007_060.opus|小李啱啱嚟主席身邊嘅時候，亦冇發生過噉樣嘅事情嘅。|0
mouzaakdung/007/007_061.opus|小李同小孟喺主席身邊嘅時間，可以話係前腳後腳。|0
mouzaakdung/007/007_062.opus|有一段時間佢哋兩個都作為護士喺主席身邊工作嘅。|0
mouzaakdung/007/007_063.opus|有一日，主席同小李傾偈，仲順口唸咗兩句詩：|0
mouzaakdung/007/007_064.opus|鳳雲閣下奇兒在，鼓角燈前老淚多。|0
mouzaakdung/007/007_065.opus|小李聽咗冇完全聽懂，噉佢話：|0
mouzaakdung/007/007_066.opus|主席啊，你將呢兩句詩寫落嚟畀我睇下。|0
mouzaakdung/007/007_067.opus|於是主席攞起鉛筆，喺一張白紙上，好認真噉寫出嚟，然後遞畀小李。|0
mouzaakdung/007/007_068.opus|小李呢次睇清楚喇，佢問主席話：|0
mouzaakdung/007/007_069.opus|呢啲係你自己嘅詩吖，定係引用嘅詩啊？|0
mouzaakdung/007/007_070.opus|主席話：呢啲係我借用嘅詩句。|0
mouzaakdung/007/007_071.opus|呢兩句詩正係表達咗我而家嘅心境。|0
mouzaakdung/007/007_072.opus|我見到你哋，見到你同小孟嘅心情，就係噉樣㗎喇。|0
mouzaakdung/007/007_073.opus|小李、小孟都係毛澤東多年唔見嘅朋友。|0
mouzaakdung/007/007_074.opus|佢哋都經歷咗磨難，度過咗坎坷。|0
mouzaakdung/007/007_075.opus|喺佢哋生活嘅道路上，既有美麗柔和嘅風光，又有茁壯奇險嘅山川；|0
mouzaakdung/007/007_076.opus|既聽過啾啾嘅鳥鳴，又聽過風暴嘅呼嘯；|0
mouzaakdung/007/007_077.opus|既睇過淙淙嘅飛泉又睇過洶湧嘅波濤。|0
mouzaakdung/007/007_078.opus|當然，毛澤東會覺得佢哋係鳳雲閣下奇兒在嘞。|0
mouzaakdung/007/007_079.opus|而老年嘅毛澤東，喺佢發動嘅大革命之中，亦覺得筋疲力竭。|0
mouzaakdung/007/007_080.opus|各種事件嘅衝擊，各種運動嘅風浪嘅雜擾，永遠喺度追求而又永遠達唔到嘅嗰種理想境界嘅苦惱。|0
mouzaakdung/007/007_081.opus|親人相繼離去，久病纏身嘅痛苦，都使佢產生咗鼓角燈前老淚多個孤寂、蒼涼之感啊。|0
mouzaakdung/007/007_082.opus|毛澤東喺小李啱啱嚟嘅時候，亦係同佢相處得唔錯嘅。|0
mouzaakdung/007/007_083.opus|佢亦經常同小李開玩笑，説長論短。|0
mouzaakdung/007/007_084.opus|小李進入中南海嘅時候剛剛結婚，並且好快就懷咗孕。|0
mouzaakdung/007/007_085.opus|佢考慮啱啱嚟工作就懷孕，工作會受影響，就決定去做人工流產。|0
mouzaakdung/007/007_086.opus|當主席知道呢件事之後就表示反對，佢話，噉樣對身體唔好。|0
mouzaakdung/007/007_087.opus|主席仲係對小李滿意嘅，關懷嘅，不過收尾為咩嘢就發生變化嘞呢？|0
mouzaakdung/007/007_088.opus|點解天長日久，就難免碰碰撞撞呢？|0
mouzaakdung/007/007_089.opus|小孟個護理就咁合意？恐怕心理狀態亦有好大嘅作用嘅。|0
mouzaakdung/007/007_090.opus|小孟嚟咗之後，主席時常同佢有説有笑。|0
mouzaakdung/007/007_091.opus|飯後茶餘喺花園小徑散步，喺卧室、客廳裏便傾偈，顯得十分和諧。|0
mouzaakdung/007/007_092.opus|主席時時都搞到小孟開懷大笑。|0
mouzaakdung/007/007_093.opus|佢哋喺隨心所欲之中，透露出做人嘅自在啊。|0
mouzaakdung/007/007_094.opus|人嘅智力唔發展到一定程度就唔會有幽默，多一啲幽默，生活裏便就多一啲歡樂。|0
mouzaakdung/007/007_095.opus|孟夫子，嚟嚟，我同你講隻古仔。|0
mouzaakdung/007/007_096.opus|主席鐘意用孟夫子呢個名嚟稱呼小孟㗎。|0
mouzaakdung/007/007_097.opus|噉小孟將張椅向主席嘅身邊搬近一啲。|0
mouzaakdung/007/007_098.opus|主席用難懂但係仲能夠令人聽得懂嘅湖南話，同小孟講古仔嘞。|0
mouzaakdung/007/007_099.opus|呢陣時嘅小孟，就好似幾歲大嘅時候，聽爺爺嫲嫲講嗰啲美麗動人嘅傳説故事一樣，聽得非常專心非常入迷。|0
mouzaakdung/007/007_100.opus|主席話：有一個人，喺自己條頸處呢捉到一只虱乸。|0
mouzaakdung/007/007_101.opus|就怕畀人哋話自己污糟，連忙掟咗落地，佢話：我以為係一隻虱乸喎，原來唔係一隻虱乸。|0
mouzaakdung/007/007_102.opus|噉另外一人呢就即刻執起嚟話：|0
mouzaakdung/007/007_103.opus|我以為唔係隻虱乸，哈原來係隻虱乸。|0
mouzaakdung/007/007_104.opus|小孟聽完呢隻簡單到唔能夠再簡單嘅古仔，碌住佢嗰對清澈如水嘅大眼睛，好似一個唔懂事嘅細佬哥噉問：|0
mouzaakdung/007/007_105.opus|呢隻古仔有咩嘢意思啫，一啲都唔好聽嘅。|0
mouzaakdung/007/007_106.opus|傻女，你乜嘢都唔懂啊。|0
mouzaakdung/007/007_107.opus|呢隻古仔就係話畀我哋聽，一個人，要講老實説話嘛，虛偽嘅人，真係可笑。|0
mouzaakdung/007/007_108.opus|小孟聽咗恍然大悟，於是佢亦覺得噉樣嘅古仔好有意思喇。|0
mouzaakdung/007/007_109.opus|佢話：主席啊，再講一隻我聽啦，睇下我能唔能夠估到係咩嘢意思。|0
mouzaakdung/007/007_110.opus|主席又同小孟講咗另外一隻古仔。|0
mouzaakdung/007/007_111.opus|有一日，乾隆皇帝同一個大臣去到一間廟，迎面係一個大肚彌勒佛。|0
mouzaakdung/007/007_112.opus|噉乾隆就問大臣，彌勒佛為咩嘢對住我笑啊噉。|0
mouzaakdung/007/007_113.opus|嗰個大臣話：佛見佛笑吖嘛。|0
mouzaakdung/007/007_114.opus|乾隆聽咗就好高興。|0
mouzaakdung/007/007_115.opus|當佢行去佛嘅側面，行咗幾步之後，又擰轉頭一睇，見到彌勒佛對住嗰個大臣笑噃。|0
mouzaakdung/007/007_116.opus|於是又問嗰個大臣喇：彌勒佛為咩嘢亦對你笑呢？|0
mouzaakdung/007/007_117.opus|嗰個大臣趕緊回答話，誒佢笑我今生不能成佛啊。|0
mouzaakdung/007/007_118.opus|小孟聽到呢度，咔咔聲噉笑起嚟，佢連忙話：我知喇我知喇，我知道呢隻古仔係咩嘢意思喇，係講嗰個大臣會拍馬屁。|0
mouzaakdung/007/007_119.opus|主席岌一岌頭稱讚佢話：進步好快嘛，哈哈哈，你呢個傻女，真係聰明喇。|0
mouzaakdung/007/007_120.opus|就係噉樣，主席高興嘅時候經常同小孟講一啲有趣嘅故事。|0
mouzaakdung/007/007_121.opus|呢啲故事講起嚟非常輕鬆自然，有一種強烈嘅幽默感。|0
mouzaakdung/007/007_122.opus|佢哋相處得十分和諧啊。|0
mouzaakdung/007/007_123.opus|有一日，主席將詩刊雜誌就嚟要發表嘅佢嘅兩首詞嘅清樣攞畀小孟。|0
mouzaakdung/007/007_124.opus|主席話：小孟，請你將呢兩首詞讀畀我聽下。|0
mouzaakdung/007/007_125.opus|噉小孟攞過嚟亦冇睇一次先，馬上就讀喇。|0
mouzaakdung/007/007_126.opus|念奴嬌，鳥兒問答，一九六五年秋。|0
mouzaakdung/007/007_127.opus|鯤鵬展翅，九萬里，翻動扶搖羊角。|0
mouzaakdung/007/007_128.opus|背負青天朝下看，都是人間城郭|0
mouzaakdung/007/007_129.opus|炮火連天，彈痕遍地，嚇倒蓬間雀。|0
mouzaakdung/007/007_130.opus|怎麼得了，哎呀，我要飛躍。|0
mouzaakdung/007/007_131.opus|借問君去何方，雀兒答道：有仙山瓊閣。|0
mouzaakdung/007/007_132.opus|不見前年秋月朗，定了三家條約。|0
mouzaakdung/007/007_133.opus|還有吃的，土豆燒熟了，再加牛肉。|0
mouzaakdung/007/007_134.opus|不須放屁！試看天地翻覆。|0
mouzaakdung/007/007_135.opus|小孟用好高聲好快噉讀，當佢讀到不須放屁呢句嘅時候，佢咭聲噉笑出嚟。|0
mouzaakdung/007/007_136.opus|主席啊，你寫唔准放屁吖，之你今日啊放咗二十八個屁，我都同你數住㗎喇。|0
mouzaakdung/007/007_137.opus|啊，你仲同我記黑賬添呀？主席亦都笑喇。|0
mouzaakdung/007/007_138.opus|主席話：人有邊個唔放屁呢？屁，人之氣也，五穀雜糧之氣也。|0
mouzaakdung/007/007_139.opus|放屁者洋洋得意，聞屁者垂頭喪氣啊。|0
mouzaakdung/007/007_140.opus|小孟聽咗笑到前仰後合，笑到肚都赤。|0
mouzaakdung/007/007_141.opus|小孟一邊笑一邊話：你點解喺詞裏便寫不許放屁啫。|0
mouzaakdung/007/007_142.opus|係兩件事吖嘛，孟夫子。|0
mouzaakdung/007/007_143.opus|小孟嚟到主席身邊嘅時候，主席，已經有白內障，好多人都勸佢做手術，佢總係唔願意。|0
mouzaakdung/007/007_144.opus|就好似勸佢食藥一樣，佢時時都話：醫生嘅説話唔好聽啊，至多只能夠聽一半啫。|0
mouzaakdung/007/007_145.opus|有一日上午，小孟對主席話：|0
mouzaakdung/007/007_146.opus|你不如做個手術啦，好簡單啫嘛，手術之後你就能夠睇清楚我咯。|0
mouzaakdung/007/007_147.opus|唔知點解，呢次主席冇表示反對，不過當時呢亦冇岌頭答應。|0
mouzaakdung/007/007_148.opus|主席嘅習慣就係噉㗎喇，同意做個事，不一定立刻答應嘅，要做個事呢，馬上就去做。|0
mouzaakdung/007/007_149.opus|就喺呢日嘅下午，主席對小孟話：我要做手術。|0
mouzaakdung/007/007_150.opus|小孟聽咗，即刻打電話通知主席嘅醫務人員。|0
mouzaakdung/007/007_151.opus|喺半個小時之後，一切準備就緒嘞。|0
mouzaakdung/007/007_152.opus|原來好多人多次勸佢動手術，雖然佢冇同意啊，但係呢啲眼科醫生，早就喺幾個月之前就做好咗準備。|0
mouzaakdung/007/007_153.opus|就喺佢由卧室去客廳嘅闊闊嘅通道上，早就佈置咗一間小小嘅手術室，預備好消毒同手術用嘅器具。|0
mouzaakdung/007/007_154.opus|而且喺呢次之前，眼科專家唐由之大夫，為八十歲高齡嘅老人做咗四個噉樣嘅手術，都相當成功㗎。|0
mouzaakdung/007/007_155.opus|當然，噉做亦係為咗同主席做呢個手術取得經驗。|0
mouzaakdung/007/007_156.opus|呢次手術，就係唐由之大夫嚟做嘅，係用咗針撥嘅方法。|0
mouzaakdung/007/007_157.opus|將主席推到小小手術室之後，冇幾耐，唐大夫問主席話：可以開始啦嘛？|0
mouzaakdung/007/007_158.opus|主席輕輕岌一岌頭。|0
mouzaakdung/007/007_159.opus|唐大夫喺主席嘅左眼眼角部位打咗一針麻藥，部位搵到準確無誤。|0
mouzaakdung/007/007_160.opus|打完針之後，主席突然間提出要聽京劇。|0
mouzaakdung/007/007_161.opus|小孟即刻搵咗唱片嚟，用電唱機放咗啲京劇李陵碑，佢知道呢個係主席平時最鐘意聽嘅。|0
mouzaakdung/007/007_162.opus|主席一便聽京劇，大夫一便同佢做手術。|0
mouzaakdung/007/007_163.opus|前後用咗將近一個小時啦，非常順利。|0
mouzaakdung/007/007_164.opus|手術之後，唐大夫同主席戴上咗眼罩。|0
mouzaakdung/007/007_165.opus|手術後嘅第二日，張尤敏大夫同主席打開眼罩，睇下情況，滴咗啲眼藥水。|0
mouzaakdung/007/007_166.opus|啱啱除咗眼罩，主席一下覺得眼前係咁明亮，眼前嘅一切都清清楚楚，連老眼昏花嘅現象亦驟然消失嘞。|0
mouzaakdung/007/007_167.opus|佢好興奮啊佢話：好喇，好喇，手術做得好。|0
mouzaakdung/007/007_168.opus|唐大夫，我睇唔使再戴眼罩喇。|0
mouzaakdung/007/007_169.opus|就係噉樣，本來應該再戴三日嘅眼罩就戴咗一日啫。|0
mouzaakdung/007/007_170.opus|呢次眼科手術，主席係聽咗小孟嘅勸告。|0
mouzaakdung/007/007_171.opus|從此之後，主席又配咗副眼鏡。|0
mouzaakdung/007/007_172.opus|因為視力嘅恢復啊，使佢有好長一段時間非常愉快嘅。|0
mouzaakdung/007/007_173.opus|過咗冇幾耐，有一日下午，小孟着住一條米黃色嘅裙出現喺主席面前。|0
mouzaakdung/007/007_174.opus|主席用一種審視嘅眼光睇住佢，然後擰擰頭話：|0
mouzaakdung/007/007_175.opus|呢條裙嘅顏色唔好睇，你去做條紅裙着啦，玫瑰紅色嘅，算係我送畀你嘅。|0
mouzaakdung/007/007_176.opus|小孟去紅都做一件紅色凡爾丁嘅連衣裙，做好之後，即刻着起嚟畀主席睇。|0
mouzaakdung/007/007_177.opus|主席一睇，佢嗰對已經顯得灰暗嘅眼睛放出光彩。|0
mouzaakdung/007/007_178.opus|佢話：我就鐘意噉樣嘅玫瑰紅色，好睇。|0
mouzaakdung/008/008_001.opus|小孟着住新做嘅玫瑰紅色嘅連衣裙，工作喺主席身邊，好似一朵俏麗嘅玫瑰花，喺主席嘅臥室裏便閃閃發光。|0
mouzaakdung/008/008_002.opus|以白色為基調嘅卧室裏便，呢朵玫瑰花顯得格外耀眼。|0
mouzaakdung/008/008_003.opus|喺七五年嗰個時代，中南海個外便仲係灰色同藍色嘅海洋，仲係時髦嘅陸軍裝統治住人們嘅服裝。|0
mouzaakdung/008/008_004.opus|小孟着住玫瑰紅嘅連衣裙喺外便行，令到人們好驚奇噉望住佢。|0
mouzaakdung/008/008_005.opus|即使喺舞台上，銀幕上，亦好難見到噉嘅形象啊。|0
mouzaakdung/008/008_006.opus|天氣漸漸熱喇，小孟一向係梳短辮嘅，佢好想去理個髮。|0
mouzaakdung/008/008_007.opus|改變下髮式，會畀人一個新鮮感，會同人增添咗一種新嘅韻味。|0
mouzaakdung/008/008_008.opus|小孟雖然冇想得咁多啊，但係要求變換樣式，錦上添花，係人們嘅共性。|0
mouzaakdung/008/008_009.opus|小孟話：主席，我同張姐想去理個髮，你睇理個咩嘢髮好呢？|0
mouzaakdung/008/008_010.opus|張姐，係對張玉鳳嘅稱呼。|0
mouzaakdung/008/008_011.opus|主席話：剪短啲啦，前便有劉海嘅，後便齊一齊嗰種樣好好睇。|0
mouzaakdung/008/008_012.opus|主席回答得十分具體。|0
mouzaakdung/008/008_013.opus|小孟冇想到，主席對點樣嘅髮式亦有研究。|0
mouzaakdung/008/008_014.opus|佢只係隨便問一聲咋嘛，咁大一個領袖，邊度會關心呢啲嘢嘅呢？|0
mouzaakdung/008/008_015.opus|但係佢想錯咗喇。|0
mouzaakdung/008/008_016.opus|小孟同張姐去咗北京飯店，去到嗰度一睇，有電髮嘅。|0
mouzaakdung/008/008_017.opus|噉佢哋臨時改變咗主意，不如電髮罷啦噉。|0
mouzaakdung/008/008_018.opus|當佢哋兩個都電咗髮，返去主席身邊嘅時候，主席一下就發現佢哋兩個都電咗頭髮。|0
mouzaakdung/008/008_019.opus|主席望住佢哋話：你哋就係唔聽我嘅話。|0
mouzaakdung/008/008_020.opus|收尾張玉鳳同小孟講起髮式嘅事，張玉鳳話：|0
mouzaakdung/008/008_021.opus|主席喺好多年前就喜歡佢講嘅嗰種髮式，唔知點解呢噉。|0
mouzaakdung/008/008_022.opus|小孟話：主席講嘅就係楊開慧嗰種樣式，可能係懷念佢啦。|0
mouzaakdung/008/008_023.opus|可能係啦。|0
mouzaakdung/008/008_024.opus|楊開慧，係主席嘅第一個愛人。|0
mouzaakdung/008/008_025.opus|佢哋喺一齊生活嘅時間儘管係太少太少，但係楊開慧嘅形象，會永遠留喺毛澤東嘅心裏。|0
mouzaakdung/008/008_026.opus|楊開慧，永遠係青春嘅化身。|0
mouzaakdung/008/008_027.opus|楊開慧過早噉離佢而去，但係，楊開慧永遠同佢留低青春嘅明麗。|0
mouzaakdung/008/008_028.opus|楊開慧式嘅短髮，玫瑰色嘅紅裙，同一代偉人毛澤東似乎唔能夠聯埋一齊。|0
mouzaakdung/008/008_029.opus|但呢一切嘅發現，又係幾咁符合人之常情呢？|0
mouzaakdung/008/008_030.opus|追求新奇，追求美，呢啲，永遠係人嘅本性，共性。|0
mouzaakdung/008/008_031.opus|毛澤東嘅一生都係喺運動中度過嘅，佢極之喜歡運動。|0
mouzaakdung/008/008_032.opus|當然喇，呢度所講嘅運動，係有雙重含義嘅。|0
mouzaakdung/008/008_033.opus|一方面，係指佢鍛鍊身體嘅體育運動；|0
mouzaakdung/008/008_034.opus|另一方面呢，又指佢領導、發動同參加嘅，各種各樣嘅大大小小嘅政治運動。|0
mouzaakdung/008/008_035.opus|青年時代嘅毛澤東，係爬山、遠足、游泳、打球嘅好手。|0
mouzaakdung/008/008_036.opus|佢同佢一班朋友喺佢倡導之下，時時抵住肚餓，喺華南山林裏便長途跋涉。|0
mouzaakdung/008/008_037.opus|喺寒冬臘月，北風呼嘯嘅時候，佢係都要跳落冰冷嘅河水裏便游泳。|0
mouzaakdung/008/008_038.opus|喺千里冰封萬里雪飄嘅冬天，佢偏偏要打大赤肋，向風雪挑戰。|0
mouzaakdung/008/008_039.opus|落傾盆大雨嘅時候，佢由屋裏便走出去淋雨，昂首向天，任雨暴風狂，巋然不動。|0
mouzaakdung/008/008_040.opus|佢有意識噉去櫛風沐雨，就係要鍛鍊意志啊。|0
mouzaakdung/008/008_041.opus|佢憑直覺知道，對於佢將來要開創嘅事業嚟講，需要有忍受最大嘅艱難困苦嘅毅力同體力。|0
mouzaakdung/008/008_042.opus|即使到咗七十幾歲高齡嘅時候，佢仲萬里長江橫渡，極目楚天舒啊。|0
mouzaakdung/008/008_043.opus|毛澤東嘅一生，參加過數唔清咁多嘅政治運動：|0
mouzaakdung/008/008_044.opus|早年農村嘅漫遊，對湖南農民運動嘅考察，井岡山嘅鬥爭，二萬五千里長征；|0
mouzaakdung/008/008_045.opus|延安大生產運動，抗日戰爭時期嘅游擊戰，解放戰爭時期嘅運動戰；|0
mouzaakdung/008/008_046.opus|直至建國後三反、五反運動，反右鬥爭，三面紅旗嘅運動等等等等。|0
mouzaakdung/008/008_047.opus|自信人生二百年，會當水擊三千里。|0
mouzaakdung/008/008_048.opus|佢喺青年時代，就認識到自己使命所在，而且深信不疑。|0
mouzaakdung/008/008_049.opus|佢又係以自己習慣嘅方式，嚟實踐自己嘅理論嘅。|0
mouzaakdung/008/008_050.opus|佢甚至唔願意出國，喺共和國建立後嘅二十幾年裏便，佢總共出過兩次國唧。|0
mouzaakdung/008/008_051.opus|最長嘅一次，唔到兩個月，嗰次係去莫斯科同蘇聯領導人會見。|0
mouzaakdung/008/008_052.opus|無論係喺和平時期，抑或喺戰爭年代，毛澤東素來習慣生活喺中國嘅土地上。|0
mouzaakdung/008/008_053.opus|佢唔願出國，係因為就算喺外國住咗幾日，佢都會覺得一種近乎迷惘嘅感情，喺度騷擾佢嘅心。|0
mouzaakdung/008/008_054.opus|國內啲人點樣生活呢？佢嘅戰友點樣工作呢？|0
mouzaakdung/008/008_055.opus|而佢本人，係生活喺遠離佢哋嘅幾咁遙遠嘅地方啊。|0
mouzaakdung/008/008_056.opus|佢認為自己對中國嘅發展係不可缺少嘅。|0
mouzaakdung/008/008_057.opus|佢離唔開中國，佢亦堅信中國離唔開佢。|0
mouzaakdung/008/008_058.opus|佢嘅事業，佢嘅理論，佢嘅實踐都離唔開中國。|0
mouzaakdung/008/008_059.opus|呢個係佢幾十年形成嘅不可動搖嘅信念。|0
mouzaakdung/008/008_060.opus|到咗佢嘅晚年，佢又雄心勃勃噉發動咗一場史無前例嘅大運動，使到整個中國大地處在大動亂之中。|0
mouzaakdung/008/008_061.opus|呢次，又係佢用呢種形式嘅運動，嚟實施自己嘅治國方針，嚟證明自己對馬列主義理論研究嘅正確。|0
mouzaakdung/008/008_062.opus|喺政治上，喺國事上，可以話佢嘅一生都喺度搞運動。|0
mouzaakdung/008/008_063.opus|佢對政治運動似乎有一種特殊嘅感情，一種，近乎於狂熱嘅感情。|0
mouzaakdung/008/008_064.opus|政治，毛澤東嘅政治永遠都係喺政治中進行嘅，就好似人嘅生命在於運動一樣。|0
mouzaakdung/008/008_065.opus|天下萬物，惟動上有力。|0
mouzaakdung/008/008_066.opus|當佢最崇敬嘅老師楊昌濟，提倡人應該靜嘅時候，楊昌濟最得意嘅學生，青年時代嘅毛澤東，卻係有咗噉樣嘅認識。|0
mouzaakdung/008/008_067.opus|佢一生都堅信萬事萬物，都處在運動之中。|0
mouzaakdung/008/008_068.opus|只有運動先至能夠證明佢有生命力，先至能夠發展佢嘅生命力。|0
mouzaakdung/008/008_069.opus|並且，喺呢種推波助瀾嘅運動之中，產生新嘅生命力。|0
mouzaakdung/008/008_070.opus|當然，佢亦更進一步噉認識到：有運動，就有阻礙。|0
mouzaakdung/008/008_071.opus|世界上冇話冇阻礙嘅運動嘅。|0
mouzaakdung/008/008_072.opus|河出潼關，因為有太、華阻擋而益增其奔湧；|0
mouzaakdung/008/008_073.opus|峰迴三峽，因為有巫峽之曲折，益增其怒號。|0
mouzaakdung/008/008_074.opus|佢認為：與天奮鬥，其樂無窮；|0
mouzaakdung/008/008_075.opus|與地奮鬥，其樂無窮；|0
mouzaakdung/008/008_076.opus|與人奮鬥，其樂無窮。|0
mouzaakdung/008/008_077.opus|鬥爭，運動，對佢嚟講，係一種巨大嘅歡樂。|0
mouzaakdung/008/008_078.opus|佢深深知道：流水不腐，戶樞不蠹。|0
mouzaakdung/008/008_079.opus|佢哋係喺不停嘅運動當中，先能夠抵禦嗰種微生物嘅侵蝕。|0
mouzaakdung/008/008_080.opus|毛澤東作出咗共產黨的哲學，就是鬥爭啲哲學嘅總結。|0
mouzaakdung/008/008_081.opus|毛澤東仲不停噉研究中國歷史。|0
mouzaakdung/008/008_082.opus|佢睇到秦始皇橫掃六合，吞併群雄，喺大動盪中顯示雄才大略，以毫不留情嘅鬥爭，贏得中華民族嘅空前統一。|0
mouzaakdung/008/008_083.opus|漢武帝不以中央帝國為滿足，仲不斷噉開拓疆土，以鬥爭換嚟咗各民族嘅融合，奠定咗今日中國嘅版圖。|0
mouzaakdung/008/008_084.opus|毛澤東多次申明呢種觀念：停止嘅論點，悲觀嘅論點，驕傲自滿、無所作為嘅論點都係錯誤嘅。|0
mouzaakdung/008/008_085.opus|其所以係錯誤，因為佢不符合迄今為止嘅一百多萬年以來人類社會發展嘅歷史。|0
mouzaakdung/008/008_086.opus|但係，到咗七八十歲嘅毛澤東，喺不斷發動政治運動嘅同時，身體卻又極唔願意運動喇。|0
mouzaakdung/008/008_087.opus|小孟嚟到毛澤東身邊嘅時候，毛澤東已經係個多病嘅老人。|0
mouzaakdung/008/008_088.opus|或者係太多嘅政治運動，已經損害咗佢嘅健康。|0
mouzaakdung/008/008_089.opus|林彪嘅出逃，四人幫嘅種種干擾同陰謀活動，對佢係一次又一次嘅沉重打擊。|0
mouzaakdung/008/008_090.opus|佢經常大部分時間瞓喺床上。|0
mouzaakdung/008/008_091.opus|佢嘅生活規律完全打亂晒，冇白天黑夜之分嘞。|0
mouzaakdung/008/008_092.opus|佢早就再唔係嗰個每天工作十三、十四個小時，時時到深夜兩三點鐘先至休息嘅毛澤東喇。|0
mouzaakdung/008/008_093.opus|食藥，食飯，瞓覺，睇書，聽讀、圈閲文件，係佢生活嘅主要內容。|0
mouzaakdung/008/008_094.opus|要求見佢嘅外賓，雖然絡繹不絕，但係根據佢嘅身體狀況，有好多係唔話畀佢知嘅。|0
mouzaakdung/008/008_095.opus|因為只要通知佢，佢總係同意去見嘅。|0
mouzaakdung/008/008_096.opus|噉究竟係出於禮貌呢？定係唔想承認自己身體已經唔得嘞呢？|0
mouzaakdung/008/008_097.opus|喺毛澤東空框框嘅大卧室裏便，時時只有一個人同佢做伴。|0
mouzaakdung/008/008_098.opus|一日二十四個小時，只有小張、小孟兩個人輪流值班。|0
mouzaakdung/008/008_099.opus|小張喂佢食飯。|0
mouzaakdung/008/008_100.opus|佢食飯，已經需要人喂嘞。|0
mouzaakdung/008/008_101.opus|因為佢得咗一種腦系科病，吞嘢好困難。|0
mouzaakdung/008/008_102.opus|佢隻手就震得好厲害，時時筷子都揸唔穩。|0
mouzaakdung/008/008_103.opus|喺呢種情況之下，只能夠由小張嚟餵飯喇。|0
mouzaakdung/008/008_104.opus|而且，亦只有小張先至能夠喂，其他嘅人呢佢都唔要。|0
mouzaakdung/008/008_105.opus|呢個係毛澤東個習慣喇。|0
mouzaakdung/008/008_106.opus|邊個同佢打針，邊個幫佢餵飯，邊個同佢管書，都必須由佢認可。|0
mouzaakdung/008/008_107.opus|佢習慣用開邊個，就唔想換嘅。|0
mouzaakdung/008/008_108.opus|七二年毛澤東患重病嘅時候，護士長俞雅菊喺第間醫院召嚟，幫毛澤東打針。|0
mouzaakdung/008/008_109.opus|俞雅菊幫毛澤東靜脈注射嘅時候，打得又準又唔痛，而且佢可以兩隻手打針。|0
mouzaakdung/008/008_110.opus|毛澤東稱讚佢話：你係個雙槍老太婆嘛。|0
mouzaakdung/008/008_111.opus|噉收尾，只要打針毛澤東就要俞雅菊嚟打喇。|0
mouzaakdung/008/008_112.opus|毛澤東飲水、食藥、食水果，一般係由小孟嚟喂。|0
mouzaakdung/008/008_113.opus|有一次，小張啱啱唔喺度，又到咗食飯嘅時候。|0
mouzaakdung/008/008_114.opus|呢次食嘅係粥，裏面仲溝咗西洋參湯，一切都準備好喇。|0
mouzaakdung/008/008_115.opus|小孟對毛澤東話：我餵你食啦。|0
mouzaakdung/008/008_116.opus|毛澤東啊擰擰頭話：仲係請小張嚟喂啦。|0
mouzaakdung/008/008_117.opus|小孟話：喂藥喂水我都得，喂粥唔係仲容易？藥片仲會容易卡住喉嚨添。|0
mouzaakdung/008/008_118.opus|喂粥冇問題嘅，我能夠餵你。|0
mouzaakdung/008/008_119.opus|毛澤東聽咗之後，仲係擺下隻手，佢話：|0
mouzaakdung/008/008_120.opus|我唔係呢個意思，我係怕小張唔高興。|0
mouzaakdung/008/008_121.opus|你咩嘢都能夠做嘞，噉唔係搶咗佢飯碗咩？|0
mouzaakdung/008/008_122.opus|小孟聽咗毛澤東嘅解釋之後先至明白，佢只有去叫小張啦。|0
mouzaakdung/008/008_123.opus|呢個時候小張啱啱食咗速可眠，昏昏欲睡。|0
mouzaakdung/008/008_124.opus|佢起身之後唔高興噉話：咩嘢事都叫我，你做咩嘅啫？|0
mouzaakdung/008/008_125.opus|當時小孟亦不便講咩嘢，只有忍氣吞聲。|0
mouzaakdung/008/008_126.opus|小孟同小張係四個小時輪換一次。|0
mouzaakdung/008/008_127.opus|該邊個上班，馬上就要嚟接；該邊個休息，邊個就快啲食安眠藥。|0
mouzaakdung/008/008_128.opus|為咗能夠瞓着，必須係噉樣做嘅。|0
mouzaakdung/008/008_129.opus|所以小孟時時搞到十分疲倦，經常暈暈陀陀就要接班。|0
mouzaakdung/008/008_130.opus|見到毛澤東嘅身體唔好，小孟、小張經常勸佢活動下，勸佢出去行下，但係呢佢多數唔聽勸嘅。|0
mouzaakdung/008/008_131.opus|喺小孟嚟中南海之前，有一次，毛澤東突然間提出要去王府井睇下，警衞人員真係有啲措手不及啊。|0
mouzaakdung/008/008_132.opus|但係毛澤東提出嘅要求就必須要執行啊。|0
mouzaakdung/008/008_133.opus|身邊嘅工作人員、保衞人員忙到一塌糊塗。|0
mouzaakdung/008/008_134.opus|要同毛澤東換衣服，要通知陪同人員，要做好絕對嘅保安工作，要選好路線，要派車等等。|0
mouzaakdung/008/008_135.opus|喺半個小時之後，一切準備齊全喇。|0
mouzaakdung/008/008_136.opus|由中央辦公廳嘅人員陪同，噉啊五架小轎車，由中南海開出去，毛澤東嘅車呢夾喺中間。|0
mouzaakdung/008/008_137.opus|車後便同兩側都拉埋窗簾。|0
mouzaakdung/008/008_138.opus|呢幾架車由王府井大街嘅北口向南行駛，喺王府井百貨大樓前便停咗一下。|0
mouzaakdung/008/008_139.opus|毛澤東冇落車，只係喺車裏便，拉開窗簾向百貨大樓嘅門口睇咗幾眼。|0
mouzaakdung/008/008_140.opus|毛澤東睇見王府井百貨大樓門口川流不息嘅人群，睇住呢間北京市最大嘅百貨商店，佢好感歎噉話：|0
mouzaakdung/008/008_141.opus|北京應該再有幾間噉樣嘅商店啊。|0
mouzaakdung/008/008_142.opus|噉冇幾耐，佢就要求返去嘞。|0
mouzaakdung/008/008_143.opus|呢次去王府井，真係來也匆匆去也匆匆，又冇畀群眾發現，因此亦冇咩嘢麻煩。|0
mouzaakdung/008/008_144.opus|小孟入中南海工作之後，毛澤東好少提出出去活動下嘅要求。|0
mouzaakdung/008/008_145.opus|有一個春天嘅早晨，一個春光明媚，風和日麗嘅早晨，小孟勸毛澤東去花園行下。|0
mouzaakdung/008/008_146.opus|哈，出乎意料，毛澤東欣然同意喇。|0
mouzaakdung/008/008_147.opus|小張同小孟，一人一便噉扶住佢。|0
mouzaakdung/008/008_148.opus|佢哋出咗卧室，穿過會客廳，行去毛澤東卧室後便嘅一間小花園。|0
mouzaakdung/008/008_149.opus|佢哋一便行，毛澤東仲好風趣噉話：|0
mouzaakdung/008/008_150.opus|張姐、孟夫子，你哋兩位啊，係我嘅左膀右臂啊。|0
mouzaakdung/008/008_151.opus|小張回答話：噉唔係，冇我哋兩個啊你真係寸步難行啊。|0
mouzaakdung/008/008_152.opus|毛澤東聽咗哈哈大笑啊，佢話：你哋兩個呀，唔淨止係我嘅左膀右臂，仲係我嘅左腳右腳添。|0
mouzaakdung/008/008_153.opus|小孟亦開玩笑噉話：你唔係講我哋兩個係你嘅哼哈二將咩？|0
mouzaakdung/008/008_154.opus|左膀右臂，哼哈二將，哈哈，對啊，係噉啊。|0
mouzaakdung/008/008_155.opus|佢哋三個人一便行一便講，一陣間就嚟到毛澤東間屋後便嘅小花園喇。|0
mouzaakdung/008/008_156.opus|好耐冇出過嘅毛澤東，一下覺得係咁新鮮，外便嘅陽光，竟然係咁燦爛，春天嘅花園，竟然係咁美麗。|0
mouzaakdung/008/008_157.opus|花園唔大，卻係小巧靈秀，四圍嘅景物，光明而清鮮。|0
mouzaakdung/008/008_158.opus|一陣暖風吹過嚟，帶住春意融融嘅氣息。|0
mouzaakdung/008/008_159.opus|小孟、小張扶住毛澤東，順住花園嘅路，慢慢噉行。|0
mouzaakdung/008/008_160.opus|佢仔細噉睇下啲花，啲草，啲石，啲啱啱露出鵝黃色嘅柳條，喺度輕輕搖曳。|0
mouzaakdung/008/008_161.opus|久違喇，春光。|0
mouzaakdung/008/008_162.opus|毛澤東順口唸咗兩句詩：|0
mouzaakdung/008/008_163.opus|今我來兮，楊柳依依。|0
mouzaakdung/008/008_164.opus|小孟聽見毛澤東又唸詩就話：你成日都念詩啊詞啊噉，我哋都唔懂嘅。|0
mouzaakdung/008/008_165.opus|唔懂就學咯，讀多啲書，慢慢就懂嘞。|0
mouzaakdung/008/008_166.opus|毛澤東講完，就坐喺為佢準備好嘅椅處。|0
mouzaakdung/008/008_167.opus|佢望住小張、小孟，又吟咗一首詩：|0
mouzaakdung/008/008_168.opus|終日昏昏醉夢間，忽聞春盡強登山。|0
mouzaakdung/008/008_169.opus|過院逢僧閒話語，又得浮生半日閒。|0
mouzaakdung/008/008_170.opus|唸完呢首詩，毛澤東又問嘞：|0
mouzaakdung/008/008_171.opus|點啊？你哋聽唔聽得懂啊？|0
mouzaakdung/008/008_172.opus|啊，真係難得呢片春光啊。|0
mouzaakdung/009/009_001.opus|喺一個春天嘅朝早，小孟、小張扶毛澤東出去花園行下，毛澤東顯得好高興。|0
mouzaakdung/009/009_002.opus|小孟話：我哋成日叫你出嚟行下，你總係唔肯。|0
mouzaakdung/009/009_003.opus|出嚟曬下太陽，呼吸啲新鮮空氣幾好啊。|0
mouzaakdung/009/009_004.opus|你就係鐘意瞓喺度，噉樣對身體唔好㗎嘛。|0
mouzaakdung/009/009_005.opus|小孟只要一有機會就噉樣勸毛澤東㗎喇。|0
mouzaakdung/009/009_006.opus|主席話：睇嚟，我係要聽你哋話咯。|0
mouzaakdung/009/009_007.opus|呢朝早去花園散步，毛澤東顯得興致好高。|0
mouzaakdung/009/009_008.opus|佢同小張、小孟有講有笑，喺花園裏便成半個幾小時。|0
mouzaakdung/009/009_009.opus|仲係小張怕毛澤東太過攰喇，建議佢返去卧室。|0
mouzaakdung/009/009_010.opus|如果唔係呀，毛澤東似乎仲唔想返去啊。|0
mouzaakdung/009/009_011.opus|又有一次，小孟勸毛澤東話：|0
mouzaakdung/009/009_012.opus|去北海玩下啦，嗰度而家唔開放，非常安靜，離得又近。|0
mouzaakdung/009/009_013.opus|毛澤東同意喇，小孟馬上用電話通知警衞人員。|0
mouzaakdung/009/009_014.opus|噉一切都準備好啦，但係臨行之前，毛澤東突然間又話：唔去咯。|0
mouzaakdung/009/009_015.opus|毛澤東嘅行動時時都係噉樣㗎喇，令人估唔到嘅。|0
mouzaakdung/009/009_016.opus|呢啲係領袖人物為咗自身嘅安全呢，定係人到晚年容易出現嘅一種現象呢？|0
mouzaakdung/009/009_017.opus|有幾次，毛澤東突然間自己提出嚟話去跳下舞咯。|0
mouzaakdung/009/009_018.opus|每當呢啲時候，小孟知道呢個係毛澤東心情好，身體狀況仲唔錯嘅時候嘞。|0
mouzaakdung/009/009_019.opus|小孟或者小張，就高高興興噉扶住佢行出卧室，嚟到客廳。|0
mouzaakdung/009/009_020.opus|工作人員會馬上用留聲機放音樂。|0
mouzaakdung/009/009_021.opus|於是毛澤東又會跟住音樂嘅節奏，喺光滑嘅地板上便慢慢噉行。|0
mouzaakdung/009/009_022.opus|當然，呢啲已經唔係六十年代嗰種舞會咯。|0
mouzaakdung/009/009_023.opus|嗰陣時嘅舞會係非常熱鬧，洋溢住歡樂嘅青春嘅光彩。|0
mouzaakdung/009/009_024.opus|而呢陣喺客廳裏便跳舞，誒講得更確切一啲啦，係一種跟住音樂節奏嘅走步。|0
mouzaakdung/009/009_025.opus|而且就係走步啊，亦顯得十分緩慢而滯重喇。|0
mouzaakdung/009/009_026.opus|空框框嘅大廳裏便，完全冇六十年代舞會嘅嗰種氣氛。|0
mouzaakdung/009/009_027.opus|十幾年嘅光陰，已經將一個偉人身上嘅活力帶走咗。|0
mouzaakdung/009/009_028.opus|睇嚟，仲係好似孔夫子面對滔滔流去嘅江水所感歎嘅噉樣：|0
mouzaakdung/009/009_029.opus|逝者如斯乎。|0
mouzaakdung/009/009_030.opus|喺客廳裏便走步，跳下舞，對於毛澤東嚟講已經係最大嘅運動嘞。|0
mouzaakdung/009/009_031.opus|極之愛運動嘅毛澤東，到咗晚年，已經極之唔鐘意逳動，經常要瞓喺鋪床上面嘞。|0
mouzaakdung/009/009_032.opus|甚至喺一九七六年七月底，唐山京津地區發生大地震之後，為咗毛澤東嘅安全，汪東興、張耀祠幾次代表黨中央勸佢離開舊屋，搬去新屋，都相當困難。|0
mouzaakdung/009/009_033.opus|毛澤東自從六十年代起，就住喺靠近游泳池嗰間屋裏便。|0
mouzaakdung/009/009_034.opus|喺七十年代，又為毛澤東喺離開游泳池冇幾遠嘅地方起咗新屋，稱之為二零二。|0
mouzaakdung/009/009_035.opus|呢間屋早就起好嘞，一切裝修亦整好嘞，但係毛澤東總係唔同意搬入去。|0
mouzaakdung/009/009_036.opus|呢啲或者係老人嘅特點啦，喺一笪地方住慣咗就唔願意逳動嘞。|0
mouzaakdung/009/009_037.opus|我哋咪見過有好多老人啊，不但唔願意搬家，連屋內嘅一切陳設，都唔願去變動嘅。|0
mouzaakdung/009/009_038.opus|當啲兒女想同老人家打掃下房間，改變一下佈置格局嘅時候，老人家係無論如何都唔畀逳嘅：你哋唔使理啊，我鐘意噉樣。|0
mouzaakdung/009/009_039.opus|呢個時時係老人家嘅回答，毛澤東，大概亦係噉樣一位老人。|0
mouzaakdung/009/009_040.opus|垂暮之年喇，唔願逳動喇。|0
mouzaakdung/009/009_041.opus|地震之後，當小張、小孟勸佢搬離舊屋嘅時候，佢總係擰下頭。|0
mouzaakdung/009/009_042.opus|根據預報，話喺京津地區仲有地震，中央辦公廳嘅汪東興，叫小張、小孟勸毛澤東離開舊屋。|0
mouzaakdung/009/009_043.opus|因為呢間屋啊，已經唔係咁牢固喇。|0
mouzaakdung/009/009_044.opus|七月二十八日，唐山大地震嘅第二日，小孟勸毛澤東話：|0
mouzaakdung/009/009_045.opus|你點解唔搬呢，亦唔使你費事嘅，你唔怕啫，我哋怕吖嘛，你同意搬嘛？|0
mouzaakdung/009/009_046.opus|毛澤東聽咗呢啲説話之後，冇擰頭，而係稍為諗咗一下，然後回答話：|0
mouzaakdung/009/009_047.opus|你哋怕，噉就搬啦，少數服從多數嘛。|0
mouzaakdung/009/009_048.opus|就噉樣，喺一九七六年，七月三十一日下午，毛澤東由警衞人員抬住，搬咗去二零二新屋。|0
mouzaakdung/009/009_049.opus|但係，喺新屋住咗唔夠四啊日，佢就永遠離開咗人世。|0
mouzaakdung/009/009_050.opus|喜歡運動嘅毛澤東，到咗暮年，雖然壯心不已啊，但係身體嘅運動，就同一般嘅老人一樣，已經係力不從心喇。|0
mouzaakdung/009/009_051.opus|豐富細膩嘅感情，多愁善感嘅情調，寂寞孤獨嘅心境，似乎同一個政治偉人係極不協調嘅。|0
mouzaakdung/009/009_052.opus|但係，偉大同平凡，粗獷同細膩，熱烈同冷漠，豪放同含蓄，又時時好和諧噉統一於一體。|0
mouzaakdung/009/009_053.opus|毛澤東既係個嚴峻冷酷嘅政治家，又係個感情豐富嘅普通人。|0
mouzaakdung/009/009_054.opus|喺斯諾嘅西行漫記裏便，佢曾經噉寫過：|0
mouzaakdung/009/009_055.opus|毛澤東係個有相當深邃感情嘅人。|0
mouzaakdung/009/009_056.opus|當佢提到嗰啲已經死咗嘅戰友，同孤苦無告嘅窮人嘅時候，佢嘅眼睛裏便時時係潤濕嘅。|0
mouzaakdung/009/009_057.opus|不過嗰陣時，係佢喺壯年時期，噉佢嘅暮年又係點樣嘅呢？|0
mouzaakdung/009/009_058.opus|小孟喺主席身邊工作嘅時候，佢見過噉樣一啲情景：|0
mouzaakdung/009/009_059.opus|喺主席嘅客廳裏便，為佢放映故事片創業。|0
mouzaakdung/009/009_060.opus|佢聽講呢部影片爭議好大，江青嗰班人，竟然同呢部影片羅列咗十大罪狀，佢倒是要睇下壞喺邊處。|0
mouzaakdung/009/009_061.opus|電影開始咗冇幾耐，佢就畀影片裏便所表現出嚟嘅嗰種民族嘅奮發精神所感動，佢嘅神態係嚴峻嘅，沉思嘅。|0
mouzaakdung/009/009_062.opus|當影片嘅主人公，同佢個夥伴們，抬住成千斤重嘅機器一步一步噉向前行嘅時候；|0
mouzaakdung/009/009_063.opus|當佢哋嗌話帝、修、反要捻我哋條頸，我哋要點樣辦嘅時候，毛澤東嘅眼睛裏便已經含住淚水喇。|0
mouzaakdung/009/009_064.opus|中華民族嘅艱苦創業，鐵骨錚錚嘅英雄氣概，撥動佢嘅心弦，激蕩佢嘅胸懷。|0
mouzaakdung/009/009_065.opus|睇完創業之後，佢當場表態：|0
mouzaakdung/009/009_066.opus|此片無大錯，建議通過發行。不要求全責備。|0
mouzaakdung/009/009_067.opus|仲有一次，小孟、小張陪主席睇電影雷鋒的故事。|0
mouzaakdung/009/009_068.opus|畫面上面出現喺風雨當中，雷鋒送一位抱住細佬哥嘅大嫂返屋企嘅情景。|0
mouzaakdung/009/009_069.opus|佢睇得非常聚精會神，簡直係一種入迷嘅神態。|0
mouzaakdung/009/009_070.opus|呢點，係小孟冇諗到嘅。|0
mouzaakdung/009/009_071.opus|主席一向喜歡京劇昆曲，鐘意睇戲曲片，有時睇睇下，自己亦情不自禁噉跟住唱起嚟。|0
mouzaakdung/009/009_072.opus|呢陣時，如果小張、小孟喺佢身邊坐喺處，佢會用手一正一反噉拍住佢哋嘅手，一下一下噉打住叮板，真係一種自我陶醉自我娛樂啊。|0
mouzaakdung/009/009_073.opus|主席又鐘意睇喜劇片，呢啲影片，經常使佢笑到前仰後合。|0
mouzaakdung/009/009_074.opus|佢幾次要求工作人員，為佢放映侯寶林主演嘅遊園驚夢，喜劇片嘅新局長到來之前、錦上添花、廢品啲報復、第十二夜。|0
mouzaakdung/009/009_075.opus|可能係因為毛澤東想喺詼諧幽默之中，放鬆一下佢嗰啲經常係掹到好緊嘅神經啦。|0
mouzaakdung/009/009_076.opus|雷鋒的故事，係一部好普通嘅影片，講嘅係一啲人哋早就熟悉嘅故事。|0
mouzaakdung/009/009_077.opus|但係當畫外音傳嚟雷鋒嘅聲音：我係人民的兒子，我係公社的兒子，你一定要收下兒子這點心意嘅時候，毛澤東竟然用手巾仔抹眼淚。|0
mouzaakdung/009/009_078.opus|小孟、小張睇到主席咁激動，都有啲唔理解。|0
mouzaakdung/009/009_079.opus|呢幾句説話，係雷鋒將自己省吃儉用，儲儲埋埋嘅二百元寄畀人民公社嘅時候信裏便所寫嘅説話。|0
mouzaakdung/009/009_080.opus|呢啲説話，可能使佢想到茹苦含辛嘅人民，可能令佢睇到共產主義戰士雷鋒嘅思想光輝。|0
mouzaakdung/009/009_081.opus|呢啲真誠嘅説話，深深噉打動咗佢個心。|0
mouzaakdung/009/009_082.opus|有一次，小孟同毛澤東讀當日嘅報紙。|0
mouzaakdung/009/009_083.opus|主席一般要求要讀啲各地區嘅新聞㗎。|0
mouzaakdung/009/009_084.opus|小孟就選擇咗河南嘅一段新聞。|0
mouzaakdung/009/009_085.opus|呢段新聞，報道河南水災嘅情況。|0
mouzaakdung/009/009_086.opus|講到河南某縣有成百上千嘅人，仍然處在危難之中；|0
mouzaakdung/009/009_087.opus|解放軍嘅大隊人馬，已經趕到救援，但係已經有幾十人喪生，幾千人離鄉背井。|0
mouzaakdung/009/009_088.opus|讀下讀下，小孟聽見抽泣聲，佢好奇怪亦好害怕，馬上放低讀緊嘅報紙，連忙行到主席面前急切噉問：主席，你做咩嘢啊？|0
mouzaakdung/009/009_089.opus|只見毛澤東眼睛裏便飽含淚水，極之傷心噉樣，小孟趕緊攞起沙發旁邊台仔上面嘅消毒毛巾，同主席抹乾啲眼淚。|0
mouzaakdung/009/009_090.opus|主席話：冇事嘅，你讀報紙啦，我呢個人，感情越嚟越脆弱喇。|0
mouzaakdung/009/009_091.opus|我一聽到天災人禍，我就忍唔住傷心喇。|0
mouzaakdung/009/009_092.opus|聽到主席噉講，小孟先至明白係咩嘢事。|0
mouzaakdung/009/009_093.opus|漸漸，小孟亦摸到主席嘅脾氣，佢就注意讀報嘅內容。|0
mouzaakdung/009/009_094.opus|從此以後，佢一般都唔同主席讀呢一類消息。|0
mouzaakdung/009/009_095.opus|考慮主席年歲大喇，經受唔住噉樣嘅刺激。|0
mouzaakdung/009/009_096.opus|喺延安時期，毛澤東見到佢嘅妻子賀子珍要走，曾經極力挽留佢。|0
mouzaakdung/009/009_097.opus|挽留唔住嘅時候，毛澤東對賀子珍話：|0
mouzaakdung/009/009_098.opus|我呢個人，平時唔鐘意流眼淚，只有喺三種情況之下流過眼淚：|0
mouzaakdung/009/009_099.opus|一，係我唔聽得窮苦老百姓嘅哭喊聲，見到佢哋受苦，我忍唔住流眼淚；|0
mouzaakdung/009/009_100.opus|二，係跟過我嘅通訊員，我唔捨得佢哋離開，有啲通訊員犧牲喇，我難過得流眼淚；|0
mouzaakdung/009/009_101.opus|我呢個人就係噉樣喇，騎過個馬老嘞死嘞，用過嘅鋼筆舊嘞，都唔捨得換；|0
mouzaakdung/009/009_102.opus|三係喺貴州，聽講你負咗傷，就嚟唔得嘞，我流咗眼淚。|0
mouzaakdung/009/009_103.opus|毛澤東嘅呢啲説話，喺佢嘅晚年生活當中亦得到咗印證：|0
mouzaakdung/009/009_104.opus|佢確實係個鐘意動感情嘅人。|0
mouzaakdung/009/009_105.opus|佢既有豁達豪爽，容納一切嘅一面，亦有温情細緻赤誠嘅一面。|0
mouzaakdung/009/009_106.opus|七五年八月份嘅一個晚上，毛澤東同幾個工作人員一齊睇電影自有後來人，呢部係一部悲壯嘅，表現革命英雄主義嘅電影。|0
mouzaakdung/009/009_107.opus|樣板戲紅燈記，就喺呢出戏嘅基礎上改編寫成嘅。|0
mouzaakdung/009/009_108.opus|當電影演到革命者走向敵人嘅刑場英勇就義嘅場面嘅時候，響起咗雄壯低沉有力嘅國際歌嘅樂曲。|0
mouzaakdung/009/009_109.opus|本來毛澤東睇呢部電影嘅時候，由於時間長喇，佢已經將個頭靠喺沙發上便，兩隻手呢亦隨便噉放喺沙發嘅扶手上便，顯出一種疲倦嘅樣子。|0
mouzaakdung/009/009_110.opus|但係國際歌嘅樂曲一響，佢立刻將靠喺沙發上面嘅頭向前移動咗一下，身體亦挺得直直；|0
mouzaakdung/009/009_111.opus|將佢嘅中山裝衫角，掹咗幾掹，一副正襟危坐嘅樣子。|0
mouzaakdung/009/009_112.opus|然後佢又望下側跟嘅小孟，見小孟依然挨喺張沙發度，佢就輕輕拍咗佢一下，意思係叫佢坐返好。|0
mouzaakdung/009/009_113.opus|英雄就義，國際歌嘅樂曲，會使到八十幾歲嘅毛澤東顯出咁虔誠。|0
mouzaakdung/009/009_114.opus|呢啲唔能夠唔話係佢對共產主義嘅一種真摯嘅信仰。|0
mouzaakdung/009/009_115.opus|事情過咗好幾日，小孟都想唔通，為咩主席嗰次睇電影，會有噉樣嘅舉動呢？|0
mouzaakdung/009/009_116.opus|二十幾歲嘅姑娘，當然係唔理解一個一生都喺度追求，而且係如醉如狂噉去追求住佢嘅政治理想嘅人，所特有嘅思想境界。|0
mouzaakdung/009/009_117.opus|烈士暮年，壯心不已，可能係佢嘅精神狀態。|0
mouzaakdung/009/009_118.opus|儘管暮年嘅毛澤東，已經係疾病纏身，力不能支。|0
mouzaakdung/009/009_119.opus|但係佢個心，並冇老，佢心比天高，老而彌堅啊。|0
mouzaakdung/009/009_120.opus|人，一旦停止迸發自我潛力嘅追求，生命原地踏步，活力悄悄消逝，剩低嘅就只有機械嘅生理重複。|0
mouzaakdung/009/009_121.opus|毛澤東個心，並冇停止佢嘅追求。|0
mouzaakdung/009/009_122.opus|佢同一切老人一樣，唔甘心退出生活嘅舞台，政治嘅舞台，社會嘅舞台。|0
mouzaakdung/009/009_123.opus|佢亦時常係且把老年作童年啊。|0
mouzaakdung/009/009_124.opus|佢亦有時出現過噉樣嘅情景：|0
mouzaakdung/009/009_125.opus|似乎剛剛揭開人生嘅畫頁，又走入斑斕嘅早晨；|0
mouzaakdung/009/009_126.opus|似乎佢又係金戈鐵馬，馳騁疆場嘅青年。|0
mouzaakdung/009/009_127.opus|共產主義理想個光輝，亦時常好似一面火紅耀眼嘅旗幟，時常去召喚，撥動住佢嘅心弦。|0
mouzaakdung/009/009_128.opus|佢係一個心甘情願噉，一生喺自強之中奮鬥嘅戰士。|0
mouzaakdung/009/009_129.opus|英雄就義，國際歌嘅樂曲，會使一個曾經堅信無產階級大業，必定有輝煌前景嘅人，立刻感奮起嚟。|0
mouzaakdung/009/009_130.opus|呢陣時嘅思想情操，會呈現一個神聖嘅世界。|0
mouzaakdung/009/009_131.opus|疾革尚呼兒，無限關懷，萬端遺恨皆須補；|0
mouzaakdung/009/009_132.opus|長生學新佛，不能住世，一掬慈容何處尋。|0
mouzaakdung/009/009_133.opus|春風南岸留暉遠，秋雨韶山灑淚多。|0
mouzaakdung/009/009_134.opus|呢兩對係毛澤東為悼念母親而寫嘅兩副輓聯。|0
mouzaakdung/009/009_135.opus|一九一九年，毛澤東個母親文氏得咗腮腺炎。|0
mouzaakdung/009/009_136.opus|當時年輕嘅毛澤東，正喺長沙教書。|0
mouzaakdung/009/009_137.opus|佢知道消息，就匆匆忙忙趕返去韶山，將母親接咗去省城醫病。|0
mouzaakdung/009/009_138.opus|但係由於併發症，文氏病死嘞，卒年五十三歲。|0
mouzaakdung/009/009_139.opus|毛澤東悲痛到極，跪喺慈母靈前，以淚和墨，含悲揮毫，寫落感情至深嘅兩副輓聯，同埋催人淚下嘅祭母文。|0
mouzaakdung/009/009_140.opus|喺輓聯同祭文之中，我哋睇到咗年輕嘅毛澤東，對母親深厚嘅愛。|0
mouzaakdung/009/009_141.opus|我哋睇到咗一顆赤子之心。|0
mouzaakdung/009/009_142.opus|好多由底層奮鬥上嚟嘅領袖人物，當佢哋正在奮鬥之時，尤其是喺成功之後，感情往往畀殘酷嘅鬥爭，同多難嘅經歷磨到粗糙嘞。|0
mouzaakdung/009/009_143.opus|人變得高高在上，冷酷無情。|0
mouzaakdung/009/009_144.opus|呢種冷酷無情，又往往係佢哋最終倒台，同畀人們拋棄嘅原因之一。|0
mouzaakdung/009/009_145.opus|但係同樣係殘酷嘅鬥爭，多難嘅經歷，儘管亦曾經唔止一次噉傷害過毛澤東嘅感情。|0
mouzaakdung/009/009_146.opus|不過，反而將佢嘅感情磨練得更加樸實細膩，更富有同情心。|0
mouzaakdung/009/009_147.opus|特別係對嗰啲，喺某一啲人眼內無足輕重，甚至係可有可無嘅人。|0
mouzaakdung/009/009_148.opus|喺解放戰爭將近結束嘅時候，喺大決戰嘅嚴酷鬥爭之中，佢係咁真心實意噉，去關心過佢嘅馬夫老侯同志。|0
mouzaakdung/010/010_001.opus|老侯同志自從紅軍長征嘅時候起，就為毛主席餵馬，年齡比主席大幾歲。|0
mouzaakdung/010/010_002.opus|喺主席進入河北去西柏坡個路上，佢可以有汽車坐喇，唔使再騎馬喇。|0
mouzaakdung/010/010_003.opus|臨走之前，佢特登去看望老侯，佢話：|0
mouzaakdung/010/010_004.opus|我呢次唔騎馬喇，十幾年嚟，你一直同我餵馬，你好辛苦，我好感謝你。|0
mouzaakdung/010/010_005.opus|呢次你去河北就騎馬啦。|0
mouzaakdung/010/010_006.opus|當時老侯感動到熱淚盈眶，佢話：|0
mouzaakdung/010/010_007.opus|主席，餵馬係我個工作，我應該做好嘅，我個級別唔能夠騎馬，我仲係步行啦。|0
mouzaakdung/010/010_008.opus|毛澤東堅持話：你年紀大身體又唔好，應該照顧㗎。|0
mouzaakdung/010/010_009.opus|老侯真係冇想到啊，主席咁忙，仲有時間特登嚟看望佢關心佢。|0
mouzaakdung/010/010_010.opus|到咗西柏坡之後，老侯病死咗。|0
mouzaakdung/010/010_011.opus|當時啲人見到主席工作太忙，正係三大戰役最緊張嘅時期，就冇講畀佢聽。|0
mouzaakdung/010/010_012.opus|等到將一切後事都料理完畢之後，睺住主席冇咁忙嘅時候就將呢件事講畀佢聽。|0
mouzaakdung/010/010_013.opus|主席嬲嘞佢話：咁大件事，點解唔及時講畀我聽啊？|0
mouzaakdung/010/010_014.opus|我就係再忙，呢件事我亦唔能夠唔去嘅。|0
mouzaakdung/010/010_015.opus|事後，主席專程去老侯嘅墓地進行咗悼念。|0
mouzaakdung/010/010_016.opus|喺其他人嘅眼內，或者覺得老侯冇咩嘢本事吖。|0
mouzaakdung/010/010_017.opus|但係毛澤東話：|0
mouzaakdung/010/010_018.opus|老侯多年嚟踏踏實實噉餵馬，從來冇唔安心過，從來亦冇話睇唔起自己做馬夫嘅工作，真正做到咗不為名、不為利、一心為革命。|0
mouzaakdung/010/010_019.opus|老侯係個好同志，真係令人永遠難忘啊。|0
mouzaakdung/010/010_020.opus|世界上古今中外嘅軍隊裏便，有邊一個馬夫嘅去世，會牽動一個最高領袖嘅情感呢？|0
mouzaakdung/010/010_021.opus|六十年代初期，天災人禍，好多老百姓食唔飽。|0
mouzaakdung/010/010_022.opus|毛澤東知道呢啲情況之後，佢主動將自己嘅生活標準降低。|0
mouzaakdung/010/010_023.opus|可能會有人話喇：全國再困難，亦唔會影響到毛主席嘅生活吖。|0
mouzaakdung/010/010_024.opus|況且，毛主席節省落嚟嗰幾個錢，又有幾多呢？|0
mouzaakdung/010/010_025.opus|對一個咁大嘅國家，對咁大嘅困難，又有幾多幫助呢？|0
mouzaakdung/010/010_026.opus|呢啲唔係幾個錢嘅問題啊，係一種感情問題，係一種始終同人民同甘共苦嘅品質問題。|0
mouzaakdung/010/010_027.opus|你話呢個信息喺人民群眾當中傳播個時候，喺困難裏便嘅人民，會得到幾咁巨大嘅精神安慰同精神鼓舞啊。|0
mouzaakdung/010/010_028.opus|足足三年嘅特大困難，國家冇垮，社會冇亂，呢啲係永遠值得深思㗎。|0
mouzaakdung/010/010_029.opus|一九七六年，一月八日上午九點五十七分，周總理嘅心臟停止咗跳動。|0
mouzaakdung/010/010_030.opus|喺總理逝世前嘅十幾小時之內，周總理嘅病情報告就不斷噉送到主席呢度嘞。|0
mouzaakdung/010/010_031.opus|毛澤東靜一靜噉睇住一份又一份嘅病危報告、治療方案、搶救方案嘅報告。|0
mouzaakdung/010/010_032.opus|周總理嘅心臟停止咗跳動，張耀祠得到呢個噩耗，馬上嚟到主席嘅大廳，講畀毛澤東外便值班嘅護士小于聽。|0
mouzaakdung/010/010_033.opus|小于攞平時用慣嘅鉛筆，一支好輕好輕嘅筆，而家變得好重好重。|0
mouzaakdung/010/010_034.opus|佢用歪歪斜斜嘅筆跡，喺一張用嚟通報事情嘅白紙上面寫低呢個沉痛消息。|0
mouzaakdung/010/010_035.opus|佢將呢張紙，放喺主席大廳裏便嘅長枱上便。|0
mouzaakdung/010/010_036.opus|呢個時候，小孟正在主席臥室裏便值班，主席瞓喺床上睇緊一本魯迅選集。|0
mouzaakdung/010/010_037.opus|小孟聽見外便大廳有人走動嘅聲音，按照往日嘅經驗，佢知道係有人送條子，或者係送嘢嚟喇。|0
mouzaakdung/010/010_038.opus|佢靜一靜噉行出去，見到大廳裏便嘅長枱上便嘅紙條。|0
mouzaakdung/010/010_039.opus|佢個心有啲緊張，佢意識到會有不幸嘅消息傳嚟嘞。|0
mouzaakdung/010/010_040.opus|佢攞起嗰張三十二開嘅白紙，見到上面寫嗰行字，佢睇完一次又睇一次。|0
mouzaakdung/010/010_041.opus|佢攞住嗰張紙，逳都唔逳，定晒型。|0
mouzaakdung/010/010_042.opus|佢嘅淚水，不由自主噉流落嚟。|0
mouzaakdung/010/010_043.opus|小孟折起嗰張紙，擠入衫袋，佢抹乾眼淚，返入去主席嘅臥室。|0
mouzaakdung/010/010_044.opus|主席依然喺度睇書，佢根本就冇留意到小孟去過大廳。|0
mouzaakdung/010/010_045.opus|小孟亦都詐假意咩嘢事都冇發生，又去坐返喺主席床邊嘅沙發椅上便，順手攞起一部書，心不在焉噉掀下掀下。|0
mouzaakdung/010/010_046.opus|中午食完飯之後，主席休息咗兩個小時。|0
mouzaakdung/010/010_047.opus|下午三點幾鍾，政治局派人送咗總理逝世嘅訃告清樣嚟。|0
mouzaakdung/010/010_048.opus|小孟收咗，見主席瞓醒覺喇，精神仲算可以，佢決定搵機會將總理逝世嘅消息講畀主席聽。|0
mouzaakdung/010/010_049.opus|按照慣例，呢個時候小孟要同主席讀報，讀文件嘅。|0
mouzaakdung/010/010_050.opus|佢首先讀咗其他嘅內容，然後，佢稍為停咗一下，攞起嗰張訃告清樣。|0
mouzaakdung/010/010_051.opus|佢一向把聲好高嘅，速度好快嘅，忽然間變得好低沉，緩慢：|0
mouzaakdung/010/010_052.opus|中國人民偉大的無產階級革命家，傑出的共產主義戰士，周恩來同志，因患癌症，醫治無效，於一九七六年。|0
mouzaakdung/010/010_053.opus|主席聽住，慢慢噉眯埋雙眼，皺緊眉頭。|0
mouzaakdung/010/010_054.opus|冇幾耐，喺眯埋雙眼裏便流出眼淚，一直流到去面珠。|0
mouzaakdung/010/010_055.opus|小孟自己已經喊出聲嘞，泣不成聲噉堅持讀完咗訃告。|0
mouzaakdung/010/010_056.opus|沉默，沉默，仿佛係永無休止嘅沉默。|0
mouzaakdung/010/010_057.opus|主席一句説話都冇講，任啲淚水一味噉流。|0
mouzaakdung/010/010_058.opus|啲淚水流過面珠，流到嘴角，流到條頸。|0
mouzaakdung/010/010_059.opus|主席始終冇講一句説話。|0
mouzaakdung/010/010_060.opus|係㗎，呢個時候，能夠用咩嘢説話嚟表達感情於萬一呢？|0
mouzaakdung/010/010_061.opus|幾十年同舟共濟，幾十年嘅風風雨雨，永遠過咗去喇。|0
mouzaakdung/010/010_062.opus|幾十年嚟嘅得力助手，周恩來同志，到底先走一步，永遠去咗喇。|0
mouzaakdung/010/010_063.opus|對於飽經滄桑，歷盡磨難，曾展鴻途，籌建大業嘅一代偉人毛澤東嚟講，無疑係個沉重嘅打擊。|0
mouzaakdung/010/010_064.opus|儘管毛澤東曾經好多次揩乾淨身上的血跡，掩埋好同伴的屍體，我們又前進了。|0
mouzaakdung/010/010_065.opus|但係嗰陣畢竟係喺佢壯年，畢竟係處在生命嘅輝煌時期。|0
mouzaakdung/010/010_066.opus|道路是曲折的，曙光就在前面。|0
mouzaakdung/010/010_067.opus|無限嘅希望，壯麗嘅前景，吸引住佢永遠向前，佢冇時間沉溺於悲哀。|0
mouzaakdung/010/010_068.opus|而家就唔同喇，長年多病，政治嘅失誤，使佢身心交瘁，力不從心。|0
mouzaakdung/010/010_069.opus|佢唔能夠唔面對現實，佢唔能夠唔觸景傷情嘞。|0
mouzaakdung/010/010_070.opus|此時此刻嘅小孟，唔知該講啲乜嘢，亦唔知該做啲乜嘢。|0
mouzaakdung/010/010_071.opus|無聲嘅悲哀瀰漫喺主席寬敞嘅臥室裏便，臥室裏面，而家顯得格外沉寂，彷彿呢度嘅空氣都凝固咗喇，彷彿整個世界都瞓着嘞。|0
mouzaakdung/010/010_072.opus|總理嘅追悼會，喺七六年一月十五日下午召開。|0
mouzaakdung/010/010_073.opus|輪椅、氧氣袋，一切搶救嘅措施都準備好喇，準備主席去參加追悼會嘅。|0
mouzaakdung/010/010_074.opus|十四嘅夜晚，早就重病在身嘅主席，身體又多次出現反覆。|0
mouzaakdung/010/010_075.opus|佢根本坐唔起身，更加唔使講係企響度嘞。|0
mouzaakdung/010/010_076.opus|小孟打電話請示汪東興，總理追悼會嘅事，要唔要請主席參加啊噉。|0
mouzaakdung/010/010_077.opus|汪東興回答話：|0
mouzaakdung/010/010_078.opus|政治局未發出通知請主席參加追悼會，你哋就唔使問主席參加唔參加喇。|0
mouzaakdung/010/010_079.opus|就係噉樣，毛澤東冇去參加周總理嘅追悼會。|0
mouzaakdung/010/010_080.opus|當然，對呢件事，外便流傳唔少嘅講法。|0
mouzaakdung/010/010_081.opus|當時四人幫一班人，對周總理有刻骨仇恨。|0
mouzaakdung/010/010_082.opus|佢哋對總理嘅悼念活動，進行咗種種干涉。|0
mouzaakdung/010/010_083.opus|咩嘢唔准戴黑紗喇，唔准開追悼會喇，唔准影響揸革命促生產喇。|0
mouzaakdung/010/010_084.opus|四人幫一班人啊，一齊談笑風生、打撲克、睇電影、聽音樂，佢哋真係比過節仲高興。|0
mouzaakdung/010/010_085.opus|江青仲特登着起佢平時根本唔着嘅紅色羊毛衫。|0
mouzaakdung/010/010_086.opus|呢啲舉動、呢啲禁令，人人都看在眼裏恨在心上，人人都敢怒而不敢言啊。|0
mouzaakdung/010/010_087.opus|佢哋想唔通，更加唔理解，為咩對總理嘅悼念活動一壓再壓。|0
mouzaakdung/010/010_088.opus|啲人幾咁希望當時嘅偉大領袖毛澤東，希望有最高權威嘅毛澤東講一句説話，有一個行動，表示對周總理嘅公正肯定啊。|0
mouzaakdung/010/010_089.opus|人們曾經流傳一個噉樣嘅故事，話總理喺住院期間，主席坐地鐵去醫院看望總理。|0
mouzaakdung/010/010_090.opus|仲同總理送咗營養品，只不過冇登報發消息啫。|0
mouzaakdung/010/010_091.opus|不過呢個只係人們嘅希望，係人們喺渴望之中，編出嚟嘅帶有傳奇色彩嘅故事而已啫。|0
mouzaakdung/010/010_092.opus|人們幾咁希望總理嘅追悼會，主席會去參加，就算嚟露個面，就咩嘢問題都解決嘞。|0
mouzaakdung/010/010_093.opus|但係人們失望喇：主席冇參加總理嘅追悼會，亦冇一句對總理嘅公開評價。|0
mouzaakdung/010/010_094.opus|當然，邊個都唔知道毛澤東當時嘅處境。|0
mouzaakdung/010/010_095.opus|佢當時早就已經係力不從心，參加追悼會對佢嚟講，係無能為力㗎喇。|0
mouzaakdung/010/010_096.opus|人們誤會咗喇，或者人們會永遠誤會落去：睇嚟主席對總理冇感情。|0
mouzaakdung/010/010_097.opus|甚至仲有噉樣嘅講法：|0
mouzaakdung/010/010_098.opus|晚年嘅毛澤東對周總理產生咗妒忌。|0
mouzaakdung/010/010_099.opus|毛澤東係唔希望，亦唔允許有任何一個人超過佢嘅威望嘅。|0
mouzaakdung/010/010_100.opus|長期以來，佢被神化，被崇拜。|0
mouzaakdung/010/010_101.opus|特別係文化大革命以來，人們對佢嘅歌頌、讚譽、祝願、吹捧，已經達到頂峰，達到咗瘋狂嘅程度。|0
mouzaakdung/010/010_102.opus|毛澤東早就唔係嗰個能夠寬容別人嘅人喇，佢早就唔係嗰個有寬闊胸懷嘅偉人。|0
mouzaakdung/010/010_103.opus|佢有時甚至變得小肚疾腸嘞。|0
mouzaakdung/010/010_104.opus|四屆人大，總理喺醫院出嚟做咗政府工作報告。|0
mouzaakdung/010/010_105.opus|人民大會堂裏便，爆發出如雷貫耳嘅掌聲。|0
mouzaakdung/010/010_106.opus|呢啲掌聲長達幾分鐘之久，呢啲表示人民對總理嘅感情同熱情。|0
mouzaakdung/010/010_107.opus|在場嘅毛澤東，目睹咗呢個熱烈嘅場面，佢能夠容忍咩？|0
mouzaakdung/010/010_108.opus|佢嘅內心難免掠過一絲絲嘅不快。|0
mouzaakdung/010/010_109.opus|好似呢一類嘅故事，呢一類嘅分析，呢一類嘅猜測，曾經喺人們中間秘密噉流傳。|0
mouzaakdung/010/010_110.opus|但係，即使呢類故事係真嘅，噉能唔能夠係毛澤東唔參加周總理追悼會嘅原因呢？|0
mouzaakdung/010/010_111.opus|雙方之間嘅矛盾衝突，感情糾葛，會跟隨住一方嘅退卻而消失㗎。|0
mouzaakdung/010/010_112.opus|更何況係一方永遠嘅退卻，永遠噉離開人世呢？|0
mouzaakdung/010/010_113.opus|即使晚年嘅毛澤東，真係變成咗嫉賢忌能嘅人，佢嘅良心，佢嘅人性，佢嘅感情，又點能夠消滅得咁乾乾淨淨呢？|0
mouzaakdung/010/010_114.opus|況且，喺追悼會嘅前一日，就係七六年，一月十四日嘅下午，又係小孟同主席讀報個時間。|0
mouzaakdung/010/010_115.opus|小孟同主席讀咗追悼會上，由鄧小平同志致嘅悼詞嘅清樣。|0
mouzaakdung/010/010_116.opus|小孟喺度讀，忍住眼淚。|0
mouzaakdung/010/010_117.opus|主席喺度聽，佢淚如泉湧，失聲痛哭。|0
mouzaakdung/010/010_118.opus|佢依然冇講一句説話，佢又能夠講啲乜嘢呢？|0
mouzaakdung/010/010_119.opus|男兒有淚不輕彈，只緣未到傷心處。|0
mouzaakdung/010/010_120.opus|佢嘅痛哭，已經講出咗佢深厚嘅情感：|0
mouzaakdung/010/010_121.opus|裏便有對同生共死嘅戰友嘅哀傷，有對幾十年來交往嘅回顧，有對自己暮年多病嘅悲涼，有對自己已經無力回天嘅沮喪。|0
mouzaakdung/010/010_122.opus|周恩來嘅謝世，或者係一個時代嘅結束，一代人嘅退出。|0
mouzaakdung/010/010_123.opus|毛澤東大概亦感覺到一種夕陽無限好，只是近黃昏嘅悲傷。|0
mouzaakdung/010/010_124.opus|歷史到底係分階段嘅，任何人都唔能夠永遠做歷史舞台上嘅主角。|0
mouzaakdung/010/010_125.opus|聽悼詞嘅嚎啕大哭，你話佢唔係一種真實感情嘅流露咩？|0
mouzaakdung/010/010_126.opus|裏便能夠冇對周總理嘅沉痛悼念咩？|0
mouzaakdung/010/010_127.opus|喺後來幾日每次同毛澤東讀有關悼念活動嘅文章，各國嘅唁電，佢都會默默噉流眼淚。|0
mouzaakdung/010/010_128.opus|每當小孟發現嘅時候，小孟亦唔忍心再讀落去咯。|0
mouzaakdung/010/010_129.opus|佢想起汪東興嘅叮囑：主席歲數大喇，身體又唔好，就唔好讀咁多噉樣嘅文章嘞。|0
mouzaakdung/010/010_130.opus|周總理逝世後嘅好長一段時間，毛澤東嘅情緒上都籠罩住一層悲傷。|0
mouzaakdung/010/010_131.opus|本來仲可以説説笑笑嘅主席，總理嘅去世，彷彿一下就帶走晒佢本來就唔係好多嘅歡樂。|0
mouzaakdung/010/010_132.opus|喺嗰段時間，佢幾乎冇晒笑容，佢經常沉默。|0
mouzaakdung/010/010_133.opus|就喺呢種氣氛之中，一九七六年嘅春節嚟到嘞。|0
mouzaakdung/010/010_134.opus|七五年十二月二十六日，佢度過咗佢最後嘅一個生日。|0
mouzaakdung/010/010_135.opus|七六年二月四日，佢度過咗最後一個春節。|0
mouzaakdung/010/010_136.opus|佢嘅最後一個生日，仲有過一啲快樂。|0
mouzaakdung/010/010_137.opus|而佢嘅最後一個春節呢，就難得有一啲歡欣喇。|0
mouzaakdung/010/010_138.opus|除夕之夜，佢嘅住所顯得冷清而寂寞，並冇親人嘅團聚，亦冇招待朋友嘅宴席，只有小張、小孟陪伴住佢。|0
mouzaakdung/010/010_139.opus|當午夜中南海外便傳嚟噼噼啪啪嘅鞭炮聲音嘅時候，佢聽得好清楚。|0
mouzaakdung/010/010_140.opus|佢一下意識到今晚係除夕嘞，春節嚟喇。|0
mouzaakdung/010/010_141.opus|佢睇下小張，又睇下小孟，佢話：燒啲炮仗啦，你哋亦應該過下節嘅。|0
mouzaakdung/010/010_142.opus|邊個能夠相信，呢個就係毛澤東嘅最後一個春節。|0
mouzaakdung/010/010_143.opus|佢嘅悲涼，佢嘅寡言，唔通冇對已故戰友，對周總理嘅悼念咩？|0
mouzaakdung/010/010_144.opus|當我哋睇到毛澤東獨立寒秋，橘子洲頭嘅時候；|0
mouzaakdung/010/010_145.opus|當我哋睇到毛澤東喺延安窯洞前便，同一個小戰士談學文化嘅時候；|0
mouzaakdung/010/010_146.opus|當我哋睇到毛澤東返到去離別三十二年嘅故鄉，嚟到農民屋企作客嘅時候；|0
mouzaakdung/010/010_147.opus|當我哋睇到毛澤東攞起菲律賓，馬科斯夫人隻手輕輕一吻嘅時候；|0
mouzaakdung/010/010_148.opus|當我哋睇到毛澤東同小孟講故事、話家常嘅時候，我哋能夠唔覺得，毛澤東係個極富感情嘅人咩？|0
mouzaakdung/010/010_149.opus|無情未必真豪傑，憐子為何不丈夫？|0
mouzaakdung/010/010_150.opus|毛澤東係個富於感情嘅人，佢雖然早就被稱為領袖，被稱為救星，早就高高在上喇；|0
mouzaakdung/010/010_151.opus|但係佢同情弱者，看重友情，感情細膩而豐富。|0
mouzaakdung/010/010_152.opus|呢啲，唔能夠唔話係佢一貫嘅性格特點。|0
mouzaakdung/010/010_153.opus|喺佢留低嘅詩詞裏便，我哋更加可以睇到佢嘅情感。|0
mouzaakdung/010/010_154.opus|既有纏綿悱惻，又有豪邁果敢，既有潺潺流水，又有氣壯河山。|0
mouzaakdung/010/010_155.opus|詩言志，更言情，三十多首詩詞，係佢豐富感情嘅見證：|0
mouzaakdung/010/010_156.opus|無論係悵寥廓，問蒼茫大地誰主沉浮嘅青年時代；|0
mouzaakdung/010/010_157.opus|抑或係數風流人物，還看今朝嘅壯年時期；|0
mouzaakdung/010/010_158.opus|直到天生一個仙人洞，無限風光在險峰嘅老年，佢都不愧係一個感情豐富嘅詩人。|0
mouzaakdung/011/011_001.opus|毛澤東嘅床頭，總係放住一部資治通鑒。|0
mouzaakdung/011/011_002.opus|呢部，係畀佢讀爛咗嘅書，有唔少頁都係用透明膠紙貼住嘅。|0
mouzaakdung/011/011_003.opus|呢部書上便，都唔知留低佢幾多閲讀嘅印跡。|0
mouzaakdung/011/011_004.opus|有一段時間，毛澤東讀資治通鑒真係入咗迷啊。|0
mouzaakdung/011/011_005.opus|佢一讀就係半日，攰喇，轉個便，又係好幾個小時，就係噉樣持續咗好長時間。|0
mouzaakdung/011/011_006.opus|毛澤東讀書嘅嗰種全神貫注嘅神態，喺孟錦雲嘅心處，留低一個永遠難忘嘅印象。|0
mouzaakdung/011/011_007.opus|有一日，毛澤東食完午飯，坐喺大廳嘅沙發上便，神態好悠閒。|0
mouzaakdung/011/011_008.opus|睇嚟，今日佢唔準備讀書嘞。|0
mouzaakdung/011/011_009.opus|佢微微笑噉睇住小孟，然後指住張枱上便放住嗰部資治通鑒，佢問：|0
mouzaakdung/011/011_010.opus|孟夫子，你知唔知道呢部書我讀過幾多次啊？|0
mouzaakdung/011/011_011.opus|小孟都未回答，毛澤東又接住話：一十七次。|0
mouzaakdung/011/011_012.opus|每讀一次都獲益匪淺啊，一部難得嘅好書哦。|0
mouzaakdung/011/011_013.opus|恐怕而家係最後一次喇。|0
mouzaakdung/011/011_014.opus|唔係唔想讀啊，而係冇時間咯。|0
mouzaakdung/011/011_015.opus|喺毛澤東最後呢句説話嘅語調裏便，充滿咗惋惜同遺憾。|0
mouzaakdung/011/011_016.opus|不過呢，一啲消沉同感傷都冇。|0
mouzaakdung/011/011_017.opus|佢接住問小孟：孟夫子，關於呢部書，你知道幾多啊？|0
mouzaakdung/011/011_018.opus|小孟有啲唔好意思噉話：|0
mouzaakdung/011/011_019.opus|我只係知道呢一部係寫歷史嘅書咋，聽老師講，係司馬光寫嘅。|0
mouzaakdung/011/011_020.opus|毛澤東又認真噉追問咗一句：仲有呢？|0
mouzaakdung/011/011_021.opus|小孟有啲醜醜地噉擰下個頭。|0
mouzaakdung/011/011_022.opus|毛澤東睇出小孟唔好意思喇，佢接住話：|0
mouzaakdung/011/011_023.opus|當然，呢啲唔能夠怪你嘅。|0
mouzaakdung/011/011_024.opus|呢部書如果從頭到尾，認真噉讀一次，要好幾年嘅時間喇。|0
mouzaakdung/011/011_025.opus|不過，我仲係勸你讀一讀。|0
mouzaakdung/011/011_026.opus|唔能夠全讀，讀下某啲部分亦好。|0
mouzaakdung/011/011_027.opus|讀，同唔讀，大不相同啊。|0
mouzaakdung/011/011_028.opus|你仲年輕，有冇呢個決心吖？|0
mouzaakdung/011/011_029.opus|小孟回答話：試下啦，嗯我怕冇嗰個毅力啫。|0
mouzaakdung/011/011_030.opus|毛澤東好似老師輔導學生一樣，十分認真噉話：|0
mouzaakdung/011/011_031.opus|孟夫子，你有個詞用錯咗喇，係個好關鍵嘅詞啊，唔改唔得。|0
mouzaakdung/011/011_032.opus|唔係毅力，而係興趣。|0
mouzaakdung/011/011_033.opus|因為有咗興趣，人就唔會覺得攰喇。|0
mouzaakdung/011/011_034.opus|咬實牙關噉睇書，你嘅毅力再大，都仲係睇唔落去嘅。|0
mouzaakdung/011/011_035.opus|有咗興趣，越睇就越有味道，仲會越睇越覺得輕鬆添，好似休息噉嘅。|0
mouzaakdung/011/011_036.opus|小孟話：我睇你就係對睇書有興趣咯，一日咁睇書都唔厭嘅，仲一味睇歷史書添。|0
mouzaakdung/011/011_037.opus|對歷史書呀，我就睇唔入嘅。|0
mouzaakdung/011/011_038.opus|毛澤東聽咗小孟嘅説話，並冇責怪佢。|0
mouzaakdung/011/011_039.opus|跟住佢又話：中國古代嘅歷史，有非常大嘅學問㗎。|0
mouzaakdung/011/011_040.opus|有人覺得中國古代嘅歷史，冚𠾴唥係糟粕，唔值得一睇。|0
mouzaakdung/011/011_041.opus|仲有一種人呢，覺得歷史上嘅嘢冚𠾴唥都係精華，包醫百病。|0
mouzaakdung/011/011_042.opus|我睇，呢兩種人都有片面性。|0
mouzaakdung/011/011_043.opus|我嘅觀點係既有精華，又有糟粕，既要繼承，又要批判分析，係唔係啊？|0
mouzaakdung/011/011_044.opus|小孟一味咁岌頭。|0
mouzaakdung/011/011_045.opus|毛澤東又問一句：點解話啱呢？|0
mouzaakdung/011/011_046.opus|主席講嘅仲有話唔啱嘅咩？|0
mouzaakdung/011/011_047.opus|哈哈哈，我講嘅都啱呀？唔見得，金口玉言，噉我唔係變咗聖人咯？|0
mouzaakdung/011/011_048.opus|歷史上冇咩嘢聖人，而家冇，以後亦唔會有。|0
mouzaakdung/011/011_049.opus|乜嘢都啱嘅聖人，亦永遠唔會有嘅。|0
mouzaakdung/011/011_050.opus|我講嘅説話有一半啱，我就心滿意足咯。|0
mouzaakdung/011/011_051.opus|就係書上面講嘅，亦有唔少屁話，唔能夠都信啊。|0
mouzaakdung/011/011_052.opus|小孟話：我睇書嘅時候，總係覺得書上面寫嘅仲有話唔啱嘅咩？所以我特別信啊，百分之百噉相信㗎。|0
mouzaakdung/011/011_053.opus|用你呢種態度讀書啊，仲不如唔讀。|0
mouzaakdung/011/011_054.opus|讀書，一就要讀，二就要懷疑，三要提出反對嘅意見。|0
mouzaakdung/011/011_055.opus|唔讀就唔得㗎，唔讀你唔知道吖嘛。|0
mouzaakdung/011/011_056.opus|凡人都係學而知之，邊個都唔係生而知之㗎嘛。|0
mouzaakdung/011/011_057.opus|不過淨係讀都唔得，讀咗書而唔敢懷疑，唔能夠提出唔同嘅睇法，呢部書呀，你就白讀嘞。|0
mouzaakdung/011/011_058.opus|我讀書從來都冇提出過唔同嘅睇法㗎。|0
mouzaakdung/011/011_059.opus|孟夫子，唔好認為書上篇篇都係事實，句句係真理。|0
mouzaakdung/011/011_060.opus|我哋現代人寫書，對事實，都有自己嘅選擇。|0
mouzaakdung/011/011_061.opus|古人就咁客觀啊？代代相傳就唔會走樣咩？|0
mouzaakdung/011/011_062.opus|比如，寫一個人，佢嘅臣下往往係講好話，甚至係吹捧；|0
mouzaakdung/011/011_063.opus|佢嘅敵人就往往係攻擊。|0
mouzaakdung/011/011_064.opus|呢代人噉樣寫，嗰代人又往往係噉樣寫，言過其實嘅嘢唔少啊。|0
mouzaakdung/011/011_065.opus|都係白紙黑字，你信邊一個啊？|0
mouzaakdung/011/011_066.opus|所以需要懷疑啫。|0
mouzaakdung/011/011_067.opus|你懷疑咯，就去搵其他嘅史料對照一下，呢啲係一種常用嘅方法。|0
mouzaakdung/011/011_068.opus|你讀書能夠懷疑啫，不過我連讀都唔一定能夠讀得懂啊，噉仲談得上咩嘢懷疑啫？|0
mouzaakdung/011/011_069.opus|乜書上面講嘅嘢，都有亂咁寫㗎？我真係想都冇想過啊。|0
mouzaakdung/011/011_070.opus|你呢個孟夫子吖，真係頭腦簡單到極，要多思吖嘛。|0
mouzaakdung/011/011_071.opus|比如講，有啲史書裏便，將武則天寫得一塌糊塗，荒淫到極，不理朝政。|0
mouzaakdung/011/011_072.opus|好似噉樣，佢能夠統治得落去咩？我就唔信喇。|0
mouzaakdung/011/011_073.opus|毛澤東講到呢度，就喺書架上便抽咗一部好薄嘅書遞畀小孟話：|0
mouzaakdung/011/011_074.opus|呢本係寫資治通鑒嘅書，寫得都唔錯，好容易讀。|0
mouzaakdung/011/011_075.opus|有時間嘅時候睇下，我仲想同你探討一番啊。|0
mouzaakdung/011/011_076.opus|十幾日之後，小孟將嗰部書還返畀毛澤東。|0
mouzaakdung/011/011_077.opus|通過讀呢本書，小孟覺得對資治通鑒多少有啲了解嘞。|0
mouzaakdung/011/011_078.opus|毛澤東微微笑對小孟話：|0
mouzaakdung/011/011_079.opus|書睇完喇，唔能夠白白睇㗎，要發表啲見解，不吝賜教先至啱㗎。|0
mouzaakdung/011/011_080.opus|毛澤東呢句説話雖然係開玩笑啊，不過態度係認真㗎。|0
mouzaakdung/011/011_081.opus|小孟有啲唔好意思噉話：|0
mouzaakdung/011/011_082.opus|對資治通鑒只能夠話有一啲啲了解啦，我仲有好多地方唔知道㗎。|0
mouzaakdung/011/011_083.opus|叫我講呀，亦只係能夠提問題嘅啫。|0
mouzaakdung/011/011_084.opus|毛澤東笑住話：了解一啲啲亦好嘛，睇嚟係略知一二喇。|0
mouzaakdung/011/011_085.opus|淨係提問題亦可以嘛，能夠提問題，就係一種提高啦。|0
mouzaakdung/011/011_086.opus|於是喺毛澤東嗰間寬敞個大廳裏便，一場既係似朋友之間嘅交談，或者話，更似係師生之間嘅討論開始喇。|0
mouzaakdung/011/011_087.opus|作為學生嘅小孟首先發問：|0
mouzaakdung/011/011_088.opus|呢部書叫做資治通鑒，係等統治者將歷史當作一面鏡照下自己。|0
mouzaakdung/011/011_089.opus|不過點解佢唔係從有史以來就寫，而係從周威烈王二十三年寫起嘅呢？|0
mouzaakdung/011/011_090.opus|聽到呢個提問，毛澤東嘅眼睛一亮，非常高興。|0
mouzaakdung/011/011_091.opus|佢笑住對小孟話：呢個問題提得好喇，孟夫子真係動咗腦筋喇。|0
mouzaakdung/011/011_092.opus|睇嚟，你係嫌呢面鏡仲唔夠大，怕照得唔夠全面係呢。|0
mouzaakdung/011/011_093.opus|其實，呢面鏡已經唔細咯。|0
mouzaakdung/011/011_094.opus|統治者如果真係認真照一下嘅話呢，恐怕唔會一啲益處都冇嘅。|0
mouzaakdung/011/011_095.opus|好似書裏便議論話：禮義廉恥，國之四維，四維不張，國乃滅亡。|0
mouzaakdung/011/011_096.opus|清朝嘅雍正皇帝，睇咗好讚賞。|0
mouzaakdung/011/011_097.opus|並且得出咗結論：治國，就係治官吏。|0
mouzaakdung/011/011_098.opus|如果臣下個個都寡廉鮮恥，貪得無厭，而國家呢仲係冇法子嚟治佢哋，噉就非天下大亂不可喇。|0
mouzaakdung/011/011_099.opus|主席啊，你講嘅道理我明白，歷史的確係一面鏡。|0
mouzaakdung/011/011_100.opus|不過我仲係唔明白為咩嘢唔從頭寫起呢？從頭寫唔係更完整咩？|0
mouzaakdung/011/011_101.opus|司馬光之所以從周威烈王，二十三年寫起，係因為喺呢一年裏便，中國歷史上發生咗一件大事。|0
mouzaakdung/011/011_102.opus|或者講，主要係司馬光認為發生咗件大事。|0
mouzaakdung/011/011_103.opus|呢一年有咩嘢大事啊？我學過嘅歷史書上便，點解冇講到嘅？|0
mouzaakdung/011/011_104.opus|哈哈哈，你上學嘅時候，讀過嘅歷史課本太過簡單喇，點可能講得咁細呢？|0
mouzaakdung/011/011_105.opus|呢一年啊，周天子命韓、趙、魏三家為諸侯。|0
mouzaakdung/011/011_106.opus|噉就使到原先唔合法嘅三家分晉，變成合法㗎咯。|0
mouzaakdung/011/011_107.opus|司馬光認為呢個係周室衰落嘅關鍵：非三晉之壞禮，乃天子治壞也。|0
mouzaakdung/011/011_108.opus|噉選擇呢一年，呢件事做通鑒嘅第一篇，真係開宗明義，同資治通鑒嘅書名完全切題嘞。|0
mouzaakdung/011/011_109.opus|下面嘅做得唔合法，上面仲承認。|0
mouzaakdung/011/011_110.opus|哼，睇嚟，呢個周天子冇原則，冇是非，當然係非亂不可啦。|0
mouzaakdung/011/011_111.opus|噉就叫做上樑不正下樑歪吖嘛。|0
mouzaakdung/011/011_112.opus|任何國家都係一樣嘅，你上便嘅噉亂嚟，下面為咩嘢要老老實實啫？|0
mouzaakdung/011/011_113.opus|呢個叫做事有必至，理有固然啊。|0
mouzaakdung/011/011_114.opus|小孟話：噉點解要從呢一年開頭我明白喇，不過為咩嘢只係寫到五代就停止嘞呢？|0
mouzaakdung/011/011_115.opus|毛澤東話：有人話，呢個係由於宋代自己有國史，唔依據國史呢，另外編一本就有困難。|0
mouzaakdung/011/011_116.opus|我睇，呢點唔係主要嘅。|0
mouzaakdung/011/011_117.opus|本朝人編本朝史，有啲事不便講，亦可以叫做唔敢講。|0
mouzaakdung/011/011_118.opus|不便講嘅事，大抵係唔敢講嘅事喇。|0
mouzaakdung/011/011_119.opus|所以歷史上嘅書啊，本朝寫本朝嘅大概都係唔真實嘅，往往，係要由後一代人去寫嘅。|0
mouzaakdung/011/011_120.opus|小孟越聽就越覺得有意思，佢心諗：|0
mouzaakdung/011/011_121.opus|我哋呢段歷史唔知邊個去寫呢？點樣去寫呢？但願能夠寫得真實一啲。|0
mouzaakdung/011/011_122.opus|佢記得毛澤東曾經講過：我哋今日嘅事，亦要由後代人去評論。|0
mouzaakdung/011/011_123.opus|千秋功罪，誰人曾予評說？|0
mouzaakdung/011/011_124.opus|自己講嘅唔算數；|0
mouzaakdung/011/011_125.opus|當時嘅人怕你嘅權勢，恐怕亦只有講好話，講假話。|0
mouzaakdung/011/011_126.opus|噉當然唔能夠通通算數啦，要大大打佢一個折扣至得。|0
mouzaakdung/011/011_127.opus|稍為停咗一陣，毛澤東接住又話：|0
mouzaakdung/011/011_128.opus|孟夫子，你睇通鑒最後一段寫趙匡胤，亦只係話太祖皇帝點樣點樣勇敢，誒點樣點樣英明，點樣點樣使得。|0
mouzaakdung/011/011_129.opus|簡直係白璧無瑕，十全十美。|0
mouzaakdung/011/011_130.opus|冚𠾴唥信晒得唔得啊？|0
mouzaakdung/011/011_131.opus|當然係唔得啦。|0
mouzaakdung/011/011_132.opus|睇嚟，歷史書裏便亦有唔少唔可信嘅嘢嘅。|0
mouzaakdung/011/011_133.opus|通鑒裏便寫咗唔少皇帝。|0
mouzaakdung/011/011_134.opus|有啲皇帝啊好糊塗嘅，不過佢仲係做皇帝噃，真係，不可思議喇。|0
mouzaakdung/011/011_135.opus|中國個皇帝好有意思㗎。|0
mouzaakdung/011/011_136.opus|有啲皇帝就好有作為，有啲皇帝呢簡直係個糊塗蟲。|0
mouzaakdung/011/011_137.opus|不過冇辦法啦，皇帝係世襲㗎嘛。|0
mouzaakdung/011/011_138.opus|只要老豆係皇帝，個仔硬糊塗亦要做皇帝。|0
mouzaakdung/011/011_139.opus|不過噉亦唔怪得佢嘅，生落嚟就係皇帝吖嘛。|0
mouzaakdung/011/011_140.opus|啊仲有啲兩三歲就做皇帝添，噉啊當然要鬧笑話喇。|0
mouzaakdung/011/011_141.opus|佢嗰個皇帝呀好做到極啦，咩嘢事都有人幫佢做嘅。|0
mouzaakdung/011/011_142.opus|呢種皇帝梗係好做啦，邊個都能夠做啊，三歲就做皇帝喎真係荒唐喇。|0
mouzaakdung/011/011_143.opus|中國歷史上有三歲嘅皇帝，但係未見過三歲嘅細佬哥，拉住車通街走嘅，六歲都唔得啦。|0
mouzaakdung/011/011_144.opus|你話做皇帝同拉車，邊個更難啲吖嗱？|0
mouzaakdung/011/011_145.opus|皇帝糊塗咯，當然啲大臣就亂嚟啦，就搏命咁搜刮老百姓。|0
mouzaakdung/011/011_146.opus|老百姓唔服，就要鎮壓。|0
mouzaakdung/011/011_147.opus|嗰啲方法啊，殘酷到極啊。|0
mouzaakdung/011/011_148.opus|通鑒上便就有噉樣嘅記載：|0
mouzaakdung/011/011_149.opus|當時有一種刑罰，就係將人個肚劏開，拉住犯人啲腸嚟到行。|0
mouzaakdung/011/011_150.opus|你話暴政到咗呢個程度，唉，老百姓忍無可忍喇，就造反，鎮壓唔落去就完蛋喇。|0
mouzaakdung/011/011_151.opus|哎呀你唔好講喇，真係嚇死人喇。|0
mouzaakdung/011/011_152.opus|你今日講咗咁多，教咗我咁多嘢，使我長咗見識。|0
mouzaakdung/011/011_153.opus|你今日真係越講越多喇，應該休息喇你。|0
mouzaakdung/011/011_154.opus|今日，就到此休會啦，聽你話，嘿嘿，孟夫子。|0
mouzaakdung/011/011_155.opus|又過咗幾日，毛澤東喺臥室裏便休息，佢啱啱瞓完覺顯得好有精神。|0
mouzaakdung/011/011_156.opus|佢坐喺床上，將個頭靠喺床頭，佢擪一擪手，示意小孟過嚟。|0
mouzaakdung/011/011_157.opus|當小孟行過嚟之後，毛澤東用佢嗰對並唔明亮嘅眼睛，睇咗下小孟。|0
mouzaakdung/011/011_158.opus|然後用手指一指床邊嘅軟椅，叫小孟坐低。|0
mouzaakdung/011/011_159.opus|毛澤東睇住小孟坐低之後，先至慢慢噉話：|0
mouzaakdung/011/011_160.opus|我哋嘅討論會，咩嘢時候開幕啊？|0
mouzaakdung/011/011_161.opus|開幕閉幕都係由你決定嘅咋嘛。|0
mouzaakdung/011/011_162.opus|好，而家開幕。|0
mouzaakdung/011/011_163.opus|毛澤東有意將聲音抬高啲。|0
mouzaakdung/011/011_164.opus|小孟笑住話：你嘅記性都唔錯噃，未做完嘅事仲要接住做。|0
mouzaakdung/011/011_165.opus|你等一陣先吓，我去攞我個筆記簿嚟，我個問題呀都喺簿上面記住㗎。|0
mouzaakdung/011/011_166.opus|小孟去佢休息嘅房間，好快趣就返嚟喇。|0
mouzaakdung/011/011_167.opus|佢掀開佢本簿仔，開始提出一個又一個嘅問題。|0
mouzaakdung/011/011_168.opus|小孟話：王安石同司馬光又係對手又係朋友，係點樣一回事啊？|0
mouzaakdung/011/011_169.opus|小孟耷低頭，睇住本簿仔。|0
mouzaakdung/011/011_170.opus|佢坐到直一直，就好似一個畢恭畢敬嘅小學生一樣。|0
mouzaakdung/012/012_001.opus|小孟問主席：王安石同司馬光又係對手，又係朋友，係點樣一回事啊？|0
mouzaakdung/012/012_002.opus|毛澤東話：呢兩個人，喺政治上係對手。|0
mouzaakdung/012/012_003.opus|王安石要變法，而司馬光呢就反對。|0
mouzaakdung/012/012_004.opus|但係喺學問上，佢兩個仲係好朋友，係互相尊重嘅。|0
mouzaakdung/012/012_005.opus|佢哋尊重嘅係對方嘅學問。|0
mouzaakdung/012/012_006.opus|呢一點，值得我哋學習啊。|0
mouzaakdung/012/012_007.opus|唔能夠因為政見不同，連人哋嘅學問亦都唔認賬。|0
mouzaakdung/012/012_008.opus|做到呢點啊真係唔容易㗎，我哋文工團文化大革命分成兩大派之後啊，原來嘅朋友因為唔係一派就變咗仇人喇。|0
mouzaakdung/012/012_009.opus|攻擊起上嚟呀，簡直不擇手段，邊度仲談得上尊重啊？|0
mouzaakdung/012/012_010.opus|我亦有政治上嘅對手，我唔同意佢哋嘅主張。|0
mouzaakdung/012/012_011.opus|但係對呢啲人嘅學問，仲係尊重嘅，至少，都要承認啩。|0
mouzaakdung/012/012_012.opus|你都有對手㗎？以前有啫嘛而家仲邊度有啊？|0
mouzaakdung/012/012_013.opus|點解會冇對手啊？孟夫子，你啊有時就係我對手喇。|0
mouzaakdung/012/012_014.opus|你一定要我食藥，我唔肯食，噉唔係成為對手嘞咩？|0
mouzaakdung/012/012_015.opus|不過就唔係政治對手，係生活對手啫。|0
mouzaakdung/012/012_016.opus|我真係唔敢同你作對啊，你咁固執，邊個能夠講得掂你啊？|0
mouzaakdung/012/012_017.opus|講到固執，司馬光，呢個人就非常固執。|0
mouzaakdung/012/012_018.opus|佢認準嘅事呢一定要做，而且做到底。|0
mouzaakdung/012/012_019.opus|固執，唔一定係好事，但係做學問，卻係需要呢種精神㗎。|0
mouzaakdung/012/012_020.opus|總比嗰啲動搖不定嘅人好吖。|0
mouzaakdung/012/012_021.opus|啱嘅，當然要堅持，錯咗喇，當時冇認識到，點解唔堅持啊？|0
mouzaakdung/012/012_022.opus|當然，對同錯，有時亦會轉化嘅。|0
mouzaakdung/012/012_023.opus|當時係對，多少年之後，未必仲係對嘅。|0
mouzaakdung/012/012_024.opus|當時錯嘅，多少年之後，亦未必仲係錯啊。|0
mouzaakdung/012/012_025.opus|多少年後睇下，仲係錯嘅，噉再過多少年後睇下，或者有唔同睇法呢。|0
mouzaakdung/012/012_026.opus|所以，唔好對事情隨便下結論，歷史自有公論嘛。|0
mouzaakdung/012/012_027.opus|小孟又提出個新問題喇，佢話：|0
mouzaakdung/012/012_028.opus|以前總係認為資治通鑒係司馬光一個人編寫嘅，而家先知道原來係幾個人合編嘅。|0
mouzaakdung/012/012_029.opus|幾個人合作呀，真係唔容易啊。|0
mouzaakdung/012/012_030.opus|一個人，就算有三頭六臂，亦編寫唔到噉樣一部大書。|0
mouzaakdung/012/012_031.opus|署名嘅係五個人，冇署名嘅呢，就有好多。|0
mouzaakdung/012/012_032.opus|呢個寫作班子，互相配合，各司所長，一做就係十九年。|0
mouzaakdung/012/012_033.opus|呢裏便仲有皇帝嘅支持啊。|0
mouzaakdung/012/012_034.opus|當然啦，主要係靠司馬光，冇佢主持，一切都唔會有。|0
mouzaakdung/012/012_035.opus|小孟聽咗毛澤東個介紹，情不自禁噉話：呢部書呀，真係一項大工程啊。|0
mouzaakdung/012/012_036.opus|講得啱，大工程。|0
mouzaakdung/012/012_037.opus|司馬光可以講係有毅力，有決心啊。|0
mouzaakdung/012/012_038.opus|佢喺四十八歲到六十幾歲嘅黃金時代，完成咗呢項大工程。|0
mouzaakdung/012/012_039.opus|當然，呢段時間佢政治上不得志，被貶斥。|0
mouzaakdung/012/012_040.opus|呢啲亦係佢能夠完成呢部書編寫嘅原因。|0
mouzaakdung/012/012_041.opus|聽講司馬遷亦係噉樣㗎，受咗宮刑之後完成咗史記。|0
mouzaakdung/012/012_042.opus|中國有兩部大書：|0
mouzaakdung/012/012_043.opus|一部係史記，一部係資治通鑒，都係有才氣嘅人，喺政治上不得志嘅境遇當中編寫嘅。|0
mouzaakdung/012/012_044.opus|睇嚟，一個人受啲打擊，遇到啲困難，未嘗唔係好事。|0
mouzaakdung/012/012_045.opus|當然啦，呢啲係指嗰啲有才氣，又有志向個人講㗎咯。|0
mouzaakdung/012/012_046.opus|冇呢兩條，打擊一嚟，唔係消沉就係亂咁嚟，甚至去自殺添。|0
mouzaakdung/012/012_047.opus|嗰啲係另當別論喇。|0
mouzaakdung/012/012_048.opus|司馬光晚年仲做咗三個月嘅宰相，過咗年左右，佢就死咗咯。|0
mouzaakdung/012/012_049.opus|死咗之後，接住仲要倒霉添，唉，真係人事無常啊。|0
mouzaakdung/012/012_050.opus|人嘅一世，邊個知道會碰到咩嘢事㗎，好難預料嘅。|0
mouzaakdung/012/012_051.opus|我睇書裏便仲講到，話宋朝有咗刻版印刷，對出資治通鑒起咗好大嘅作用㗎。|0
mouzaakdung/012/012_052.opus|自從宋朝有咗刻版印刷，出書就方便得多咯。|0
mouzaakdung/012/012_053.opus|以前嘅書呢都係靠手抄嘅，如果冇刻版印刷，呢部書出唔出得成，我睇都仲好有問題。|0
mouzaakdung/012/012_054.opus|睇上嚟，做成一件事要八方努力至得。|0
mouzaakdung/012/012_055.opus|而破壞一件事呢，只要一方拆台就夠嘞。|0
mouzaakdung/012/012_056.opus|建設，比破壞難得多啊。|0
mouzaakdung/012/012_057.opus|呢一日，毛澤東談風甚健，面無倦色，談得興致勃勃。|0
mouzaakdung/012/012_058.opus|小孟聽到非常認真，佢覺得自己增長咗好多歷史知識，真係大有收穫。|0
mouzaakdung/012/012_059.opus|佢見到毛澤東願意談，佢就不斷噉提出自己想到個問題。|0
mouzaakdung/012/012_060.opus|佢又提出咗關於武則天嘅問題喇，佢話：|0
mouzaakdung/012/012_061.opus|武則天一個女人做咗咁多年皇帝，真係唔簡單啊嚱？|0
mouzaakdung/012/012_062.opus|對於武則天，毛澤東以前談過好多，睇嚟，佢對呢個人物係注意研究㗎。|0
mouzaakdung/012/012_063.opus|毛澤東話：你覺得武則天唔簡單啊？我亦覺得佢好唔簡單，簡直係了不起啊。|0
mouzaakdung/012/012_064.opus|封建社會，女人係冇地位。|0
mouzaakdung/012/012_065.opus|女人做皇上，啲人呀連想都唔敢想。|0
mouzaakdung/012/012_066.opus|我啊睇過一啲野史，將佢寫到極之荒淫，恐怕值得商量喇。|0
mouzaakdung/012/012_067.opus|武則天確實係個治國之才。|0
mouzaakdung/012/012_068.opus|佢既有容人之量，又有識人之智，仲有用人之術。|0
mouzaakdung/012/012_069.opus|佢提拔過唔少人啊，亦殺過唔少人。|0
mouzaakdung/012/012_070.opus|啱啱提拔又殺咗嘅，亦都唔少嘅。|0
mouzaakdung/012/012_071.opus|講到呢處，小孟記起毛澤東曾經講過一個關於武則天嘅古仔佢聽。|0
mouzaakdung/012/012_072.opus|武則天當政嘅時候，一位大臣見佢經常噉殺人，就向佢提出建議話：|0
mouzaakdung/012/012_073.opus|你咁鐘意殺人，邊個仲敢做官啊噉。|0
mouzaakdung/012/012_074.opus|武則天聽咗之後亦冇嬲噃，佢叫嗰個大臣夜晚再嚟一次。|0
mouzaakdung/012/012_075.opus|當然啦嗰個大臣嚇到不知所措，天威莫測吖嘛。|0
mouzaakdung/012/012_076.opus|當晚，武則天叫人喺殿台上便點着一把大火。|0
mouzaakdung/012/012_077.opus|黑暗之中嘅飛蛾見到火就紛紛撲過嚟，結果飛嚟幾多就燒死幾多。|0
mouzaakdung/012/012_078.opus|不過仲係不斷噉有飛蛾撲過嚟。|0
mouzaakdung/012/012_079.opus|武則天笑住對嗰個大臣話：|0
mouzaakdung/012/012_080.opus|呢啲叫做飛蛾撲火自取滅亡，本性難移啊。|0
mouzaakdung/012/012_081.opus|嗰個大臣明白武則天嘅用意喇：|0
mouzaakdung/012/012_082.opus|睇嚟，只要高官厚祿，要做官嘅人，就會源源不斷，邊度會殺得盡㗎。|0
mouzaakdung/012/012_083.opus|毛澤東仲講過武則天立碑嘅事。|0
mouzaakdung/012/012_084.opus|武則天有自知之明啊，佢唔畀人喺佢墓碑上面刻字，有人話佢嘅本意係功德無量書不勝書。|0
mouzaakdung/012/012_085.opus|其實，武則天係認識到一個人嘅功過是非，仲係由後人去評論。|0
mouzaakdung/012/012_086.opus|講完武則天之後，小孟就轉咗話題喇。|0
mouzaakdung/012/012_087.opus|佢話：點解咁大一部書，寫政治軍事嘅咁多，寫經濟文化嘅又咁少嘅呢？|0
mouzaakdung/012/012_088.opus|毛澤東話：中國嘅軍事家，不一定係政治家，但係傑出嘅政治家，大多數係軍事家。|0
mouzaakdung/012/012_089.opus|喺中國，尤其是係改朝換代嘅時候，唔懂得軍事，你嗰個政治點搞法啊？|0
mouzaakdung/012/012_090.opus|政治，特別係關鍵時刻嘅政治，往往係靠軍事實力嚟講説話嘅。|0
mouzaakdung/012/012_091.opus|未有天下就打天下，有咗天下就守天下。|0
mouzaakdung/012/012_092.opus|有人同左傳起咗個名，叫做相砍書。|0
mouzaakdung/012/012_093.opus|不過佢比通鑒裏便寫戰爭少得多嘞，冇通鑒裏便砍得咁有意思。|0
mouzaakdung/012/012_094.opus|通鑒係部大嘅相砍書啊。|0
mouzaakdung/012/012_095.opus|相砍書真係有意思喇，砍就戰爭係唔係啊？|0
mouzaakdung/012/012_096.opus|通鑒裏便寫戰爭，真係寫得神采飛揚，極之傳神，充滿咗辯證法。|0
mouzaakdung/012/012_097.opus|例子呀好多啊。|0
mouzaakdung/012/012_098.opus|佢要幫助統治階級統治，靠咩嘢呢？|0
mouzaakdung/012/012_099.opus|能唔能夠靠文化呢？靠作詩、寫文章去統治啊？|0
mouzaakdung/012/012_100.opus|古人講：秀才造反，三年不成。|0
mouzaakdung/012/012_101.opus|我睇啊，古人係講少咗喇，淨係靠秀才，三十年，三百年都唔得啊。|0
mouzaakdung/012/012_102.opus|古人噉樣講，現代人亦噉樣講，噉點解秀才就唔得呢？|0
mouzaakdung/012/012_103.opus|因為呢啲秀才有個共同嘅毛病：|0
mouzaakdung/012/012_104.opus|一，係講得多做得少，向來都係君子動口不動手㗎嘛。|0
mouzaakdung/012/012_105.opus|二，係秀才邊個都睇唔起邊個，文人相輕嘛。|0
mouzaakdung/012/012_106.opus|秦始皇怕秀才造反，就焚書坑儒。|0
mouzaakdung/012/012_107.opus|以為燒咗書咯，殺咗秀才咯，就可以天下太平，一勞永逸嘞，可以二世三世噉傳落去，天下永遠都姓秦。|0
mouzaakdung/012/012_108.opus|結果呢，結果係坑灰未冷山東亂，劉項原來不讀書。|0
mouzaakdung/012/012_109.opus|係陳勝、吳廣、劉邦、項羽呢啲文化唔高個人，帶頭造反嘞。|0
mouzaakdung/012/012_110.opus|講到呢度，毛澤東哈哈大笑起嚟，佢似乎笑得十分開心。|0
mouzaakdung/012/012_111.opus|然後，佢攞起只杯，飲咗啖水，接住又講：|0
mouzaakdung/012/012_112.opus|不過冇咗秀才亦唔得㗎。|0
mouzaakdung/012/012_113.opus|秀才讀書多，見識廣，可以出謀劃策，幫助取天下，治國家。|0
mouzaakdung/012/012_114.opus|歷代嘅明君都有一啲賢臣輔助，佢哋都唔能夠離開秀才㗎。|0
mouzaakdung/012/012_115.opus|毛澤東若有所思噉眯埋雙眼，顯出一種難以捉摸嘅神情。|0
mouzaakdung/012/012_116.opus|睇住毛澤東陷入咗沉思，有啲倦意嘞，小孟連忙話：|0
mouzaakdung/012/012_117.opus|通鑒裏便有唔少故事，以後你講畀我聽啦，我最鐘意聽故事㗎喇。|0
mouzaakdung/012/012_118.opus|而家你應該休息喇，你今日講得太多喇。|0
mouzaakdung/012/012_119.opus|累壞咗你，擔當唔起啊我。|0
mouzaakdung/012/012_120.opus|毛澤東微微擘開雙眼話：你呢個孟夫子吖，就係怕負責任。|0
mouzaakdung/012/012_121.opus|睇嚟，今日亦應該告一段落喇。|0
mouzaakdung/012/012_122.opus|通鑒係一部值得一讀再讀嘅好書啊。|0
mouzaakdung/012/012_123.opus|有人話，搞政治離唔開歷史知識。|0
mouzaakdung/012/012_124.opus|仲有人話離唔開權術，離唔開陰謀。|0
mouzaakdung/012/012_125.opus|甚至仲有人話搞政治，就係搞鬼。|0
mouzaakdung/012/012_126.opus|我想送一句説話畀呢啲人，不過唔係我講嘅，我係借花獻佛。|0
mouzaakdung/012/012_127.opus|係魯迅先生講嘅：搗鬼有術，亦有效，然而有限，所以，以此成大事者，古來無有。|0
mouzaakdung/012/012_128.opus|毛澤東同小孟嘅一番談話就噉樣結束嘞。|0
mouzaakdung/012/012_129.opus|呢次，係佢哋之間最長嘅一次談話。|0
mouzaakdung/012/012_130.opus|資治通鑒呢部書，幾乎陪伴咗毛澤東嘅一生。|0
mouzaakdung/012/012_131.opus|呢部，係一部畀佢讀爛咗嘅書。|0
mouzaakdung/012/012_132.opus|小孟入中南海工作已經半年嘞，主席滿意，中央辦公廳主任汪東興亦肯定佢嘅成績，但係佢仍然係個非黨員。|0
mouzaakdung/012/012_133.opus|共產黨嘅主席身邊嘅工作人員係個非黨員。|0
mouzaakdung/012/012_134.opus|聽起上嚟，似乎有啲滑稽，不過呢個又係個事實。|0
mouzaakdung/012/012_135.opus|入中南海之前，小孟嗰段經歷，不可能吸收入黨。|0
mouzaakdung/012/012_136.opus|入嚟工作之後開始嗰一段期間，小孟成日都處於一種緊張、榮耀、興奮嘅狀態，似乎亦冇考慮到入黨嘅問題。|0
mouzaakdung/012/012_137.opus|但係過咗一段時間之後，小孟要考慮呢個問題喇。|0
mouzaakdung/012/012_138.opus|小孟除咗負責主席嘅日常生活，衣、食、住、行樣樣都管。|0
mouzaakdung/012/012_139.opus|好多時，係兼管讀文件、報紙，處理來信等等。|0
mouzaakdung/012/012_140.opus|有啲文件係黨內嘅，每當處理呢啲文件嘅時候，佢總係覺得有啲身不稱職。|0
mouzaakdung/012/012_141.opus|自己連黨員都唔係，點能夠睇噉樣嘅文件先呢？|0
mouzaakdung/012/012_142.opus|從六十年代培養起嚟嘅一種組織觀念，使佢產生咗唔舒服嘅感覺。|0
mouzaakdung/012/012_143.opus|有時小張仲同佢開玩笑噉話：|0
mouzaakdung/012/012_144.opus|小孟啊，你呢個非黨員，仲幫主席圈閲黨中央文件，你呀，真係個黨外布爾什維克喇。|0
mouzaakdung/012/012_145.opus|呢句雖然係開玩笑嘅説話，但係亦刺痛咗佢嘅自尊心。|0
mouzaakdung/012/012_146.opus|佢何曾唔想入黨呢？只係過去冇呢個條件之嘛。|0
mouzaakdung/012/012_147.opus|佢決心好好表現，爭取入黨。|0
mouzaakdung/012/012_148.opus|有一次，小孟同主席讀一份中央文件。|0
mouzaakdung/012/012_149.opus|主席聽完之後，依然叫小孟喺文件上面代替佢圈閲。|0
mouzaakdung/012/012_150.opus|小孟話：你成日叫我代你圈閲文件，你知道啦我都仲唔係個黨員，噉就違反組織原則㗎喇，你話係唔係吖？|0
mouzaakdung/012/012_151.opus|你咁大個主席，亦唔發展我入黨。|0
mouzaakdung/012/012_152.opus|孟夫子，我冇權力發展你，你可以寫個申請嘛。|0
mouzaakdung/012/012_153.opus|果然，隔咗個星期，喺一個下午，小孟又同主席傾閒偈：|0
mouzaakdung/012/012_154.opus|主席啊，我寫咗個入黨申請書，畀你睇下啦。|0
mouzaakdung/012/012_155.opus|小孟一便講，一便行去佢嘅休息室。|0
mouzaakdung/012/012_156.opus|冇幾耐，就攞咗個信封，裏便裝住嘅係佢尋晚返屋企寫嘅申請書。|0
mouzaakdung/012/012_157.opus|小孟遞畀主席。|0
mouzaakdung/012/012_158.opus|主席話：好啊，你話寫就寫。|0
mouzaakdung/012/012_159.opus|我唔使睇喇，你讀畀我聽下啦。|0
mouzaakdung/012/012_160.opus|好啊，我讀完，你同我提下意見噃。|0
mouzaakdung/012/012_161.opus|小孟於是就開始讀喇：|0
mouzaakdung/012/012_162.opus|我要為共產主義的事業奮鬥終生。|0
mouzaakdung/012/012_163.opus|在我還是個少先隊員的時候，我就想，等我長大了，我一定要加入中國共產黨。|0
mouzaakdung/012/012_164.opus|我十八歲生日那一天，我寫了第一份入黨申請書。|0
mouzaakdung/012/012_165.opus|但由於文化大革命開始後，我遭受林彪、葉群及其死黨的迫害，而被剝奪了入黨的權利。|0
mouzaakdung/012/012_166.opus|現在我被解放了，我再次決心爭取加入共產黨。|0
mouzaakdung/012/012_167.opus|我要全心全意地為人民服務，更好地為毛主席服務，為實現共產主義的理想而奮鬥。|0
mouzaakdung/012/012_168.opus|小孟幾乎係一口氣，一啲都唔停歇噉快速讀咗一次。|0
mouzaakdung/013/013_001.opus|小孟幾乎係一口氣，將佢嘅入黨申請書，一啲都唔停歇噉快速讀咗一次。|0
mouzaakdung/013/013_002.opus|主席話：你點解讀得咁快嘅？你係存心唔畀我聽清楚定喇。|0
mouzaakdung/013/013_003.opus|你再同我慢慢噉讀一次。|0
mouzaakdung/013/013_004.opus|於是小孟將速度放到好慢好慢，一個字一個字噉讀。|0
mouzaakdung/013/013_005.opus|小孟先至讀咗幾句啫，主席就笑起嚟話：|0
mouzaakdung/013/013_006.opus|嘿你呢個孟夫子吖，就係好走極端，唔係太快就係太慢。|0
mouzaakdung/013/013_007.opus|小孟又將速度加快咗啲，又將呢份，唔到三百字嘅申請書讀咗一次。|0
mouzaakdung/013/013_008.opus|主席話：呢次我完全聽清楚喇。|0
mouzaakdung/013/013_009.opus|你十八歲就申請入黨，噉你係四八年生嘅，即係六六年申請入黨。|0
mouzaakdung/013/013_010.opus|哦，計起嚟，已經十年咁耐嘞噃，你嘅決心唔細呢。|0
mouzaakdung/013/013_011.opus|我同意你入黨，我同意。|0
mouzaakdung/013/013_012.opus|主席講最後一句嘅時候，特別強調咗一下。|0
mouzaakdung/013/013_013.opus|你同意就得喇。|0
mouzaakdung/013/013_014.opus|唔得，我同意仲唔算數嘅。|0
mouzaakdung/013/013_015.opus|你要去搵黨小組長李某某同志，將申請交畀佢。|0
mouzaakdung/013/013_016.opus|要有介紹人，要經過黨小組討論通過先至算數㗎。|0
mouzaakdung/013/013_017.opus|你同意都唔算數，噉仲要邊個同意先至算數啊？|0
mouzaakdung/013/013_018.opus|要按組織原則辦事吖嘛，我身為黨嘅主席，我點能夠帶頭破壞我同意制定嘅原則呢？|0
mouzaakdung/013/013_019.opus|係，噉我去搵李某某啦。|0
mouzaakdung/013/013_020.opus|我想搵汪東興主任做介紹人，因為佢好關心我個入黨問題㗎。|0
mouzaakdung/013/013_021.opus|可以啊，誒你仲要再搵一個添，要兩個人先至得嘅。|0
mouzaakdung/013/013_022.opus|我想搵你啊就怕你唔同意啫。|0
mouzaakdung/013/013_023.opus|我做你嘅介紹人，怕唔啱嘅，人哋會話你拉大旗喇。|0
mouzaakdung/013/013_024.opus|係喇，申請書裏便有一句要刪咗去，更好地為毛主席服務，噉寫唔好嘅。|0
mouzaakdung/013/013_025.opus|小孟按照主席嘅要求，將申請書交咗畀黨小組長。|0
mouzaakdung/013/013_026.opus|過咗一段時間，張玉鳳知道咗呢件事，佢唔高興噉話：|0
mouzaakdung/013/013_027.opus|你咩嘢事都要搵主席，你唔知道主席身體唔好咩？你一味麻煩佢做咩嘢啫？|0
mouzaakdung/013/013_028.opus|你使乜咁着急吖，遲早都會入㗎嘛。|0
mouzaakdung/013/013_029.opus|小孟聽咗冇出聲。|0
mouzaakdung/013/013_030.opus|又過咗好耐，小組長搵小孟談話喇。|0
mouzaakdung/013/013_031.opus|佢話：你嘅入黨問題小組會上討論過喇。|0
mouzaakdung/013/013_032.opus|有啲同志同你提咗啲意見，話你有啲驕傲自滿，希望你再努力爭取啦。|0
mouzaakdung/013/013_033.opus|驕傲自滿嘅意見從何而來，小孟嘅心，係好清楚㗎。|0
mouzaakdung/013/013_034.opus|有一次小孟值班，出便有兩個工作人員係女同志，噉啊離開崗位出去辦事嘞。|0
mouzaakdung/013/013_035.opus|當小孟有事要搵佢哋嘅時候，點搵都搵唔到。|0
mouzaakdung/013/013_036.opus|因為當時主席需要通便，小孟一個人照顧唔到，必須搵佢哋幫忙，急到小孟氹氹轉，收尾先至搵到小張嚟。|0
mouzaakdung/013/013_037.opus|收尾小孟就批評佢哋話：|0
mouzaakdung/013/013_038.opus|你哋真係唔似樣喇，我值班嘅時候你哋就可以隨便出去，有時仲瞓覺添。|0
mouzaakdung/013/013_039.opus|冇事仲可以啫，如果有事需要你哋，搵唔到你話人哋幾急呢。|0
mouzaakdung/013/013_040.opus|嗰兩個人話：你做咩對我哋咁惡啫？我哋都係平等嘅你點解要指揮我哋吖？|0
mouzaakdung/013/013_041.opus|你咪以為你好叻噃。|0
mouzaakdung/013/013_042.opus|小孟話：我有咩嘢咁叻啫，都係為咗工作啫嘛。|0
mouzaakdung/013/013_043.opus|小孟好委屈噉喊咗一場。|0
mouzaakdung/013/013_044.opus|事情雖然係過去喇，但係呢件事所留落嚟嘅影響確係好耐都唔會消失。|0
mouzaakdung/013/013_045.opus|小孟喺中南海裏便一直都冇入黨，睇嚟，毛澤東同意嘅人亦唔一定能夠入黨㗎。|0
mouzaakdung/013/013_046.opus|一九八六年，孟錦雲終於被批准加入共產黨。|0
mouzaakdung/013/013_047.opus|係佢離開中南海十年之後，離開佢第一次申請入黨，有二十年咁耐。|0
mouzaakdung/013/013_048.opus|毛澤東嘅説話，亦唔一定都算數㗎。|0
mouzaakdung/013/013_049.opus|一九七五年十二月二十六呢一日，係毛澤東嘅最後一個生日。|0
mouzaakdung/013/013_050.opus|外邊照例熱熱鬧鬧，大報、小報、廣播、電視，都若明若暗噉宣傳。|0
mouzaakdung/013/013_051.opus|每逢呢一日，單位、家庭、個人，都會喺中午食長壽麵，呢啲呢已經係不成規矩嘅規矩。|0
mouzaakdung/013/013_052.opus|雖然冇指示、冇文件、冇佈置啊，但係人人都自覺，或者唔自覺噉進入祝壽嘅氛圍之中。|0
mouzaakdung/013/013_053.opus|呢啲係文化大革命形成嘅習俗。|0
mouzaakdung/013/013_054.opus|習俗個威力，係不可估量嘅。|0
mouzaakdung/013/013_055.opus|啲人唔使去問，亦唔使去睇日曆上嘅紅字，頭腦裏便，就會即刻反映出今日係咩嘢日子嘞。|0
mouzaakdung/013/013_056.opus|十二月二十六日，每個中國人，無論係男，係女，係老，係幼，都唔會唔知道呢個係咩嘢日子。|0
mouzaakdung/013/013_057.opus|呢一日，感情凝重嘅老人，實心實意嘅中年人，狂熱奔放嘅青年，幼稚單純嘅兒童，都用差唔多嘅方式嚟表達共同嘅感情；|0
mouzaakdung/013/013_058.opus|回顧毛主席嘅豐功偉績，祝願佢老人家萬壽無疆，萬壽無疆。|0
mouzaakdung/013/013_059.opus|呢一日，亦自然會驚動友好鄰邦，國際朋友。|0
mouzaakdung/013/013_060.opus|朝鮮人民嘅父親，領袖金日成，特意派人送咗嚟蘋果。|0
mouzaakdung/013/013_061.opus|阿爾巴尼亞嘅霍查，派專員用飛機送嚟咗香蕉。|0
mouzaakdung/013/013_062.opus|越南、菲律賓亦各送禮品。|0
mouzaakdung/013/013_063.opus|湖南家鄉嘅人民送嚟咗包裝精緻嘅名副其實嘅長壽麵。|0
mouzaakdung/013/013_064.opus|呢種面呀，一條嘅長度足足有十米。|0
mouzaakdung/013/013_065.opus|係家鄉人民攞長壽嘅長字，極力發揮特意製造，將長長嘅壽面盤成一個長圓形，放喺盒裏便送嚟。|0
mouzaakdung/013/013_066.opus|家鄉人仲送嚟咗禮花等等等等。|0
mouzaakdung/013/013_067.opus|禮物源源不斷噉送嚟嘞。|0
mouzaakdung/013/013_068.opus|當然，呢啲祝壽嘅禮品，毛主席唔能夠樣樣都過目。|0
mouzaakdung/013/013_069.opus|有啲同主席送到面前，有啲只係同佢講一聲，有啲根本唔送上嚟，甚至連講都唔講嘞，因為太過多喇，不計其數咁多。|0
mouzaakdung/013/013_070.opus|主席如果係每件禮品都過目，你話，要嘥佢幾多時間呢？|0
mouzaakdung/013/013_071.opus|禮品只要送上嚟嘅，主席過目之後一般都分畀工作人員。|0
mouzaakdung/013/013_072.opus|主席對小孟同小張話：你哋攞返去屋企食啦。|0
mouzaakdung/013/013_073.opus|放喺我呢度，我食唔了，亦係浪費啫，你哋食咗好。|0
mouzaakdung/013/013_074.opus|於是長壽麵、蘋果、芒果大部分畀咗工作人員。|0
mouzaakdung/013/013_075.opus|金日成送嘅朝鮮大蘋果，用竹做嘅圓形果籃裝住，竹籃個柄上面綁住條紅色短條。|0
mouzaakdung/013/013_076.opus|上便有金日成親筆用朝鮮文寫嘅：祝毛澤東主席長壽幾個字。|0
mouzaakdung/013/013_077.opus|當小孟將呢籃蘋果攞到毛主席面前嘅時候，主席打開個蓋，攞出一個又紅又大嘅蘋果。|0
mouzaakdung/013/013_078.opus|佢揸住喺手嚟睇下，咁大嘅蘋果的確係少見啊。|0
mouzaakdung/013/013_079.opus|但係牽動佢情感嘅，絕唔淨止係因為佢稀奇啊。|0
mouzaakdung/013/013_080.opus|而更多個成分，係因為佢係喺朝鮮呢片不尋常個國土嚟㗎。|0
mouzaakdung/013/013_081.opus|喺嗰度，喺一個靜一靜嘅陵園裏便，佢嘅兒子，佢嘅愛子，長子永遠離開咗喇。|0
mouzaakdung/013/013_082.opus|佢對喺朝鮮嚟嘅每條消息，甚至於每次談起有關朝鮮嘅事情，佢都有一種異樣嘅感情嘅。|0
mouzaakdung/013/013_083.opus|金日成送嚟嘅蘋果，又勾起咗佢對二十幾年前往事嘅回顧。|0
mouzaakdung/013/013_084.opus|不過佢又好快噉，從一剎那嘅回憶之中轉返過嚟喇，佢話：|0
mouzaakdung/013/013_085.opus|呢啲蘋果留低兩個，其餘嘅，你哋分嚟食咗佢啦。|0
mouzaakdung/013/013_086.opus|一九七五年十二月二十六日呢一日，中南海毛澤東嘅屋企，亦顯得比平時熱鬧啲。|0
mouzaakdung/013/013_087.opus|平時總係靜悄悄嘅深宅大院，呢一日，亦能夠聽到呢啲歡聲笑語。|0
mouzaakdung/013/013_088.opus|本來，毛澤東一向建議全黨任何同志，當然亦包括佢自己在內，所有生日，唔舉行公開慶祝儀式，唔接受一切賀喜禮品。|0
mouzaakdung/013/013_089.opus|一九四三年喺延安，佢正係五十歲大壽。|0
mouzaakdung/013/013_090.opus|江青為咗有一個出下風頭個場面，三番四次噉勸毛澤東，熱熱鬧鬧噉慶祝一番，但係，毛澤東都拒絕咗。|0
mouzaakdung/013/013_091.opus|收尾呢，只係喺楊家嶺嘅禮堂裏便跳下舞，用咗一個小時嘅時間，算做係娛樂。|0
mouzaakdung/013/013_092.opus|唔搞祝壽，係毛澤東嘅一貫思想。|0
mouzaakdung/013/013_093.opus|因此即使到咗文化大革命嘅時期，達到咗對毛澤東嘅崇拜嘅極盛時期啊，啲人亦唔能夠打破呢個規矩，所以宣傳上就若明若暗。|0
mouzaakdung/013/013_094.opus|無論如何，唔能夠違背最高指示啊。|0
mouzaakdung/013/013_095.opus|但係虔誠、崇拜嘅情感又唔能夠唔表達啊。|0
mouzaakdung/013/013_096.opus|當然嘞，啲人仲係搵到靈活嘅餘地嘅。|0
mouzaakdung/013/013_097.opus|因為毛澤東亦曾經講過，凡係屬於私人友誼嘅交往一概例外。|0
mouzaakdung/013/013_098.opus|呢，噉就有好多嘅行動啊，就有咗合理嘅根據嘞，因為呢啲都可以屬於例外喇。|0
mouzaakdung/013/013_099.opus|呢一日，毛澤東嘅女李敏、李訥嚟喇。|0
mouzaakdung/013/013_100.opus|佢哋平時好少嚟探望父親㗎，但係每次過生日，都一定嚟嘅，佢哋都帶嚟咗對爸爸嘅祝福。|0
mouzaakdung/013/013_101.opus|毛澤東呢日最高興嘅時候，就係以前嘅護士長吳旭君，護士俞雅菊、李玲師嚟到嘅時候嘞。|0
mouzaakdung/013/013_102.opus|佢哋嚟到毛澤東好歡喜啊。|0
mouzaakdung/013/013_103.opus|佢嗰塊面早就有啲木木獨獨㗎喇，而家呢就添咗笑容，有咗啲生氣。|0
mouzaakdung/013/013_104.opus|毛澤東今日冇成日噉瞓喺床上，佢自己提出嚟話去大廳坐下。|0
mouzaakdung/013/013_105.opus|佢由小張、小孟扶住嚟到大廳，佢坐喺沙發上便。|0
mouzaakdung/013/013_106.opus|小孟話：今日係你嘅生日，按我哋家鄉嘅習慣呢，細佬哥要同老人家叩頭嘅。|0
mouzaakdung/013/013_107.opus|主席聽咗好高興噉話：|0
mouzaakdung/013/013_108.opus|你嘅意思啊，係要同我叩頭，我唔敢當，我承受唔起啊。|0
mouzaakdung/013/013_109.opus|小孟聽咗就話喇：你都唔敢當仲有邊個敢當啊？我叩頭畀過你先。|0
mouzaakdung/013/013_110.opus|講完，都唔等大家反應過嚟，就跪喺主席面前，鄭重其事噉叩咗三個頭。|0
mouzaakdung/013/013_111.opus|主席亦不時噉向前起身表示回敬。|0
mouzaakdung/013/013_112.opus|見小孟叩咗頭喇，吳旭君、李玲師、張玉鳳亦都先後去叩頭。|0
mouzaakdung/013/013_113.opus|毛澤東呢個時候好高興啊，佢話：|0
mouzaakdung/013/013_114.opus|記得細時嗰陣，喺我鄉下，母親時時帶埋我去廟裏便燒香，拜菩薩。|0
mouzaakdung/013/013_115.opus|嗰陣時，我細過你哋好多啊。|0
mouzaakdung/013/013_116.opus|我好信神㗎，一便同菩薩叩頭，一便個嘴仲話要菩薩保佑。|0
mouzaakdung/013/013_117.opus|你哋今日叩頭畀我，我唔係亦變咗神咯？你哋亦叫我保佑呢？|0
mouzaakdung/013/013_118.opus|張玉鳳搶先回答話：我哋當然個心亦想叫你保佑啦，不過冇講出嚟咋嘛。|0
mouzaakdung/013/013_119.opus|主席話：而家唔係我保佑你哋嘞，而係你哋保佑我咯。|0
mouzaakdung/013/013_120.opus|聽咗主席噉講，幾個姑娘都笑起嚟。|0
mouzaakdung/013/013_121.opus|仲係張玉鳳嚟得快啊佢話：我哋互相保佑啦。|0
mouzaakdung/013/013_122.opus|呢晚，主席請呢幾個姑娘喺佢處食飯。|0
mouzaakdung/013/013_123.opus|五個姑娘陪主席食飯，有講有笑，食得好開心。|0
mouzaakdung/013/013_124.opus|呢啲胖頭魚湯，今日味道好香啊。|0
mouzaakdung/013/013_125.opus|毛澤東一便講，一便用震揗揗嘅手，又𢳂咗羹嚟飲。|0
mouzaakdung/013/013_126.opus|小張見到主席好費力，連忙接過主席嘅匙羹，幫佢送入口裏便。|0
mouzaakdung/013/013_127.opus|主席一啲都唔覺得難堪噃，因為都係習以為常喇。|0
mouzaakdung/013/013_128.opus|今日為咗大家歡聚，毛澤東堅持自己夾餸。|0
mouzaakdung/013/013_129.opus|其實平日呢，一般都係由小張喂佢食飯㗎。|0
mouzaakdung/013/013_130.opus|小孟見主席情緒唔錯，就話喇：|0
mouzaakdung/013/013_131.opus|主席，你知道嘛，今日有一味餸呀係江青同志送嚟㗎。|0
mouzaakdung/013/013_132.opus|毛澤東聽咗呢句説話毫無反應，就好似冇聽見一樣。|0
mouzaakdung/013/013_133.opus|吳旭君企起身舉住酒杯話：|0
mouzaakdung/013/013_134.opus|我嚟提議，我哋都舉杯祝願毛主席長命百歲。|0
mouzaakdung/013/013_135.opus|幾個姑娘都企起身舉杯。|0
mouzaakdung/013/013_136.opus|小孟杯裏便係紅葡萄酒，小張係茅台酒，小吳、小李係香檳酒。|0
mouzaakdung/013/013_137.opus|幾個姑娘逐個同主席碰杯，主席好高興噉話：|0
mouzaakdung/013/013_138.opus|多謝你哋，祝長命百歲，比祝萬壽無疆好。|0
mouzaakdung/013/013_139.opus|但係能夠長命百歲就好唔錯嘞，有幾多個人能夠一百歲呢？|0
mouzaakdung/013/013_140.opus|當啲姑娘同佢碰杯嘅時候，佢將個頭輕輕噉點一點，並冇將酒杯舉起嚟，只係用手將酒杯向前推一推，示意一下啫。|0
mouzaakdung/013/013_141.opus|呢個時候個毛澤東，已經唔能夠平穩噉舉起嗰只小小嘅酒杯嘞，因為佢隻手震得好厲害。|0
mouzaakdung/013/013_142.opus|醫生曾經判斷佢手震嘅原因係腎虛嘅表現。|0
mouzaakdung/013/013_143.opus|曾經用補藥輸液幫佢治療過，有幾次，仲頗為見效添。|0
mouzaakdung/013/013_144.opus|不過毛澤東唔係十分相信呢啲㗎，佢仲係堅持住，醫生嘅説話只能夠信一半。|0
mouzaakdung/013/013_145.opus|佢一貫反對食補藥。|0
mouzaakdung/013/013_146.opus|因此呢，醫咗冇幾多次就中斷嘞。|0
mouzaakdung/013/013_147.opus|夜幕低垂，毛澤東嘅卧室裏便瀰漫住温馨。|0
mouzaakdung/013/013_148.opus|華麗嘅荷花形壁燈放射出柔和嘅光，幾個姑娘陪主席食完咗生日晚餐，休息咗一陣，主席又瞓返喺床喇。|0
mouzaakdung/013/013_149.opus|晚上十點正，經得主席嘅同意之後，警衞員為毛主席放起咗禮花。|0
mouzaakdung/013/013_150.opus|呢啲禮花係湖南家鄉啲人送嚟嘅禮物，佢哋幾乎年年如此喇，送長壽麵，送禮花。|0
mouzaakdung/013/013_151.opus|禮花係喺離主席房間十幾米遠嘅户外燃放嘅。|0
mouzaakdung/013/013_152.opus|五彩繽紛嘅花束升起嘞，又熄滅落咗去。|0
mouzaakdung/013/013_153.opus|明亮耀眼嘅銀星向住天空奔騰，彷彿永遠沖入浩瀚嘅宇宙。|0
mouzaakdung/013/013_154.opus|毛澤東挨喺床上，透過闊大嘅玻璃窗望出去，呢啲係特意為佢個生日放嘅禮花啊。|0
mouzaakdung/013/013_155.opus|好多次五一、十一喺天安門城樓上，佢同中共領導人，同外國友人，一齊欣賞節日嘅焰火。|0
mouzaakdung/013/013_156.opus|嗰陣時，天安門廣場嘅夜空，曾經令佢幾咁陶醉啊。|0
mouzaakdung/013/013_157.opus|佢沉浸喺勝利、成就、歡呼、歌頌嘅喜悦之中。|0
mouzaakdung/013/013_158.opus|佢覺得，佢同佢嘅人民一齊，共同仰望住天空。|0
mouzaakdung/013/013_159.opus|佢喺瞬息之間，忘記咗重重嘅困難，難以解決嘅問題。|0
mouzaakdung/014/014_001.opus|今晚，喺毛澤東嘅卧室裏便，佢同幾個姑娘，幾個身邊嘅工作人員，欣賞生日嘅禮花。|0
mouzaakdung/014/014_002.opus|佢但係冇出現過噉樣沉浸嘅瞬間。|0
mouzaakdung/014/014_003.opus|佢對於放禮花雖然冇反對，不過亦冇好大嘅興趣，睇下而已啫。|0
mouzaakdung/014/014_004.opus|時過境遷，同係觀賞禮花，但係無論如何，佢嘅胸中好難激起幸福嘅熱流咯。|0
mouzaakdung/014/014_005.opus|七五年十二月二十六日呢一日，毛澤東嘅屋企有歡聲笑語，不過亦有平時嘅沉寂。|0
mouzaakdung/014/014_006.opus|呢日嘅中午時分，江青亦嚟喇。|0
mouzaakdung/014/014_007.opus|本來唔得到毛澤東嘅同意，江青係唔能夠入嚟嘅。|0
mouzaakdung/014/014_008.opus|喺半年幾以前，毛澤東就指示：冇我嘅命令，唔准打開鐵門。|0
mouzaakdung/014/014_009.opus|鐵門係毛澤東住宅最外便嘅一道大門。|0
mouzaakdung/014/014_010.opus|呢個命令，據説就係專門對付江青嘅。|0
mouzaakdung/014/014_011.opus|但係江青今日仲係想方設法噉入咗嚟喇。|0
mouzaakdung/014/014_012.opus|佢仲特登親手為主席做咗兩個菜：|0
mouzaakdung/014/014_013.opus|一個係前面提到嘅，用胖頭魚做嘅魚湯，一個係用肉絲炒辣椒。|0
mouzaakdung/014/014_014.opus|佢仲帶嚟咗白菜、大葱、核桃、紅棗。|0
mouzaakdung/014/014_015.opus|佢今日仲特登化妝咗一番。|0
mouzaakdung/014/014_016.opus|由於從年輕嘅時代，就善於保養，着意打扮。|0
mouzaakdung/014/014_017.opus|而家呢，雖然係已經年逾花甲啊，但係睇上去，佢依舊有幾分風采。|0
mouzaakdung/014/014_018.opus|今日，佢向後梳嘅短髮顯得又黑又亮。|0
mouzaakdung/014/014_019.opus|一套銀灰色西裝，着得十分合體，裏便着住一件大紅色嘅襯衣。|0
mouzaakdung/014/014_020.opus|喺西裝領口露出嗰部分簡直好似一朵紅玫瑰花，喺條頸下便盛開啊，為佢蒼白嘅面色增加咗活力。|0
mouzaakdung/014/014_021.opus|腳下着住一對白色嘅高踭皮鞋，行起路嚟呀腰板挺直。|0
mouzaakdung/014/014_022.opus|當江青行入大廳嘅時候，啱啱撞到正話行出去嘅小孟。|0
mouzaakdung/014/014_023.opus|江青一見到小孟馬上露出笑容。|0
mouzaakdung/014/014_024.opus|小孟上前問候：江青同志，你好。|0
mouzaakdung/014/014_025.opus|小孟同志，你好嘛？你辛苦喇，主席今日過生日，我嚟探下佢。|0
mouzaakdung/014/014_026.opus|佢最近食飯點樣啊？要加強營養至得㗎。|0
mouzaakdung/014/014_027.opus|我今日，仲帶咗山東嘅大葱、白菜嚟畀佢。|0
mouzaakdung/014/014_028.opus|唔好睇小呢啲普通菜啊，都係好有營養嘅，山珍海味都唔能夠代替㗎。|0
mouzaakdung/014/014_029.opus|小孟好簡單噉回答佢話：|0
mouzaakdung/014/014_030.opus|主席今日嘅精神唔錯，你入去啦。|0
mouzaakdung/014/014_031.opus|主席嘅生活、身體全靠你哋關心喇，我要感謝你哋啊。|0
mouzaakdung/014/014_032.opus|江青講完，就將腳步放得好輕好輕，細細步噉行，幾乎係拈手拈腳噉行入去主席嘅卧室。|0
mouzaakdung/014/014_033.opus|江青靜悄悄入到去毛澤東嘅卧室。|0
mouzaakdung/014/014_034.opus|呢陣時，主席正係瞓喺張床上眯埋雙眼。|0
mouzaakdung/014/014_035.opus|江青一入門口就話：主席啊，我嚟同你祝壽啊。|0
mouzaakdung/014/014_036.opus|江青説話把聲雖然係又細又輕，不過主席仲係一下就聽出嚟嘞。|0
mouzaakdung/014/014_037.opus|毛澤東擘開惺忪嘅睡眼，將個頭稍為移動咗一下，冇神冇氣噉望咗望江青。|0
mouzaakdung/014/014_038.opus|面上依舊係木木獨獨，無喜無憂，無驚無奇。|0
mouzaakdung/014/014_039.opus|咩嘢説話亦冇講，幾秒鐘嘅沉默。|0
mouzaakdung/014/014_040.opus|當主席擘開眼睛之後，江青實以為主席會講幾句咩嘢説話嘅，佢即刻笑容滿面，恭恭敬敬噉等住聽嘞噃。|0
mouzaakdung/014/014_041.opus|但係好快佢又失望喇，因為主席好快，又將雙眼眯返埋。|0
mouzaakdung/014/014_042.opus|毛澤東唔願理江青，已經係好長時間㗎喇。|0
mouzaakdung/014/014_043.opus|毛澤東早就對江青呢個女人產生咗厭倦，甚至係反感。|0
mouzaakdung/014/014_044.opus|江青嘅形象喺佢心目之中，變得越嚟越模糊，亦越嚟越醜惡嘞。|0
mouzaakdung/014/014_045.opus|江青喺延安時期嗰種謙恭、温柔、多情善感，而且又獨具風貌個少女形象，早就消失。|0
mouzaakdung/014/014_046.opus|江青再唔係嗰個佢講課個時候，坐喺最前排認真聽仔細記，仲不時發出會心嘅微笑，流露出睿智目光嘅少女嘞。|0
mouzaakdung/014/014_047.opus|江青亦唔係嗰個喺延安窯洞裏便，喺昏黃嘅燈光之下，同佢侃侃而談嘅進步青年喇。|0
mouzaakdung/014/014_048.opus|江青嘅嬌媚、灑脱，佢嗰一股特有嘅飄逸嘅韻味，早就畀怪誕、粗野、淺薄所取代嘞。|0
mouzaakdung/014/014_049.opus|同時，江青嘅年老色衰，人老珠黃，亦使佢喺毛澤東嘅眼內，早就冇魅力可言嘞。|0
mouzaakdung/014/014_050.opus|特別令毛澤東激氣嘅，係所謂紅都女皇事件。|0
mouzaakdung/014/014_051.opus|其實，紅都女皇呢本書，同江青同美國記者路易斯女士嘅談話係兩回事。|0
mouzaakdung/014/014_052.opus|據説，紅都女皇呢本書係香港嘅一位作家寫嘅，主要係寫江青三十年度嘅藝術生涯。|0
mouzaakdung/014/014_053.opus|而根據江青同美國記者嘅談話記錄，整理出書，係另外一件事。|0
mouzaakdung/014/014_054.opus|但係當時啲人喺傳播過程當中啊，將兩件事混為一談喇。|0
mouzaakdung/014/014_055.opus|我哋暫時將兩件事，都稱為紅都女皇事件啦。|0
mouzaakdung/014/014_056.opus|呢件事件，使到毛澤東最後下咗決心，同江青決裂。|0
mouzaakdung/014/014_057.opus|喺七五年七月二十三日，朱老總派秘書送咗一封親筆信嚟畀毛澤東。|0
mouzaakdung/014/014_058.opus|朱德同毛澤東喺井岡山時期開始，就建立咗互相信任嘅友誼，可以講係無話不談啊。|0
mouzaakdung/014/014_059.opus|不過嗰陣時呢直到解放以後嘅相當長一段時間裏便，佢哋嘅談話內容大多數係工作，好少涉及家庭生活嘅。|0
mouzaakdung/014/014_060.opus|自從文化大革命開始以嚟，呢種工作上嘅談話亦好少有嘞。|0
mouzaakdung/014/014_061.opus|但係佢哋之間嘅友誼啊仲係一如既往。|0
mouzaakdung/014/014_062.opus|當有人，要將朱德打成大軍閥嘅時候，毛澤東聽咗之後非常氣憤。|0
mouzaakdung/014/014_063.opus|佢話：朱毛朱毛，係唔能夠分開嘅，佢係朱，我係朱耳上面嘅毛。|0
mouzaakdung/014/014_064.opus|朱老總變成黑司令，噉我係咩嘢啊？紅司令嘛。|0
mouzaakdung/014/014_065.opus|一九六七年三月嘅某一日，康生將一份外電通訊稿呈送畀毛澤東。|0
mouzaakdung/014/014_066.opus|呢一份係記錄意大利記者採訪朱德嘅通訊。|0
mouzaakdung/014/014_067.opus|其實呢啲呢，已經係舊文㗎喇。|0
mouzaakdung/014/014_068.opus|採訪時間：一九六六年，十一月份。|0
mouzaakdung/014/014_069.opus|採訪地點：天安門城樓上。|0
mouzaakdung/014/014_070.opus|採訪背景：億萬人們高舉紅寶書，即係毛主席語錄。|0
mouzaakdung/014/014_071.opus|不斷噉呼喊：敬祝毛主席萬壽無疆，毛主席係我哋心中最紅最紅的紅太陽。|0
mouzaakdung/014/014_072.opus|記者同朱德嘅對話。|0
mouzaakdung/014/014_073.opus|記者問：對你一生之中影響最大嘅書，係毛主席語錄嘛？|0
mouzaakdung/014/014_074.opus|朱德回答：唔係，係識字課本。|0
mouzaakdung/014/014_075.opus|記者問：你認為你一生之中最大嘅遺憾係乜嘢啊？|0
mouzaakdung/014/014_076.opus|朱德回答：我最大嘅遺憾，係我唔能夠侍奉老母。|0
mouzaakdung/014/014_077.opus|喺佢就嚟離開人世嘅時候，我都冇喺床前，捧碗水畀佢飲。|0
mouzaakdung/014/014_078.opus|康生之所以要將呢份通訊特登畀毛澤東睇，用心係顯然嘅。|0
mouzaakdung/014/014_079.opus|康生望住主席嘅神情，希望睇到一啲不滿。|0
mouzaakdung/014/014_080.opus|不過主席睇完之後，將通訊稿還返畀康生，好似係自言自語又好似係對住康生講：|0
mouzaakdung/014/014_081.opus|朱德，大老實人一個。|0
mouzaakdung/014/014_082.opus|噉呢一日，毛澤東突然間收到朱老總嘅親筆信，佢有啲奇怪喇，肯定係有要事相告。|0
mouzaakdung/014/014_083.opus|如果唔係，打電話、託秘書傳話都係可以嘅，點解要寫信呢？|0
mouzaakdung/014/014_084.opus|呢次係文化大革命以嚟嘅僅有嘅一次。|0
mouzaakdung/014/014_085.opus|一張信紙，毛筆行書，寥寥數語，開頭仍然係稱呼潤之兄。|0
mouzaakdung/014/014_086.opus|毛澤東睇完呢封來信，佢嘅面上佈滿陰雲。|0
mouzaakdung/014/014_087.opus|佢將睇完嘅信喺枱上一放，沉思咗一陣。|0
mouzaakdung/014/014_088.opus|然後順手攞起鉛筆，喺朱老總嘅來信底下寫咗幾句：|0
mouzaakdung/014/014_089.opus|孤陋寡聞，愚昧無知，三十年來惡習不改，立刻攆出政治局，分道揚鑣。|0
mouzaakdung/014/014_090.opus|喺呢幾句説話嘅後便，寫咗毛澤東三個字。|0
mouzaakdung/014/014_091.opus|原來啊，朱老總呢封信呢就係向毛澤東反映有關紅都女皇嘅事情。|0
mouzaakdung/014/014_092.opus|並且提及江青同美國記者路易斯嘅談話。|0
mouzaakdung/014/014_093.opus|毛澤東畀江青嘅行為激嬲嘞。|0
mouzaakdung/014/014_094.opus|佢個批示轉到總理嗰處，周總理卻係批咗個暫緩執行。|0
mouzaakdung/014/014_095.opus|當然，原因係多方面㗎喇。|0
mouzaakdung/014/014_096.opus|毛澤東已經好多次聽到有關江青胡作非為嘅事情。|0
mouzaakdung/014/014_097.opus|佢越嚟越睇到佢嘅膚淺、無知、驕橫。|0
mouzaakdung/014/014_098.opus|佢絕唔滿足於夫人嘅位置啊。|0
mouzaakdung/014/014_099.opus|佢太喜歡炫耀自己嘞，炫耀到吹牛車大炮嘅地步。|0
mouzaakdung/014/014_100.opus|佢太喜歡想入非非，以至到咗歇斯底里嘅地步。|0
mouzaakdung/014/014_101.opus|佢多次撥弄是非，大發淫威。|0
mouzaakdung/014/014_102.opus|儘管毛澤東聽到嘅，僅僅係佢飛揚跋扈，尋隙鬧事嘅好少一部分。|0
mouzaakdung/014/014_103.opus|不過就係呢啲，已經使佢無法容忍嘞。|0
mouzaakdung/014/014_104.opus|一九七二年，毛澤東得咗一場大病，急到啲醫護人員不得了。|0
mouzaakdung/014/014_105.opus|呢個時候，正係尼克松總統來華訪問嘅前夕。|0
mouzaakdung/014/014_106.opus|尼克松訪華係件大事啊，毛澤東必須接見嘅，否則會引起各種猜測。|0
mouzaakdung/014/014_107.opus|中央成立咗醫療組進行搶救。|0
mouzaakdung/014/014_108.opus|醫療組嘅醫務人員，都係由周總理親自嚟揸。|0
mouzaakdung/014/014_109.opus|醫療方案，都係由周總理親自審查。|0
mouzaakdung/014/014_110.opus|醫生們竭盡全力，對主席進行搶救之後啊，主席嘅病情有明顯嘅好轉嘞。|0
mouzaakdung/014/014_111.opus|但係冇想到，江青將參加會診嘅醫生，扣上反革命特務分子嘅帽子。|0
mouzaakdung/014/014_112.opus|並且將佢哋比成係蘇聯白衫陰謀嘅參與者。|0
mouzaakdung/014/014_113.opus|白衫陰謀集團，係蘇聯國家安全部發現嘅，一個由醫生組成嘅，所謂恐怖集團。|0
mouzaakdung/014/014_114.opus|佢哋想通過有害嘅醫療法，達到縮短蘇聯某啲領導人生命嘅目的。|0
mouzaakdung/014/014_115.opus|毛澤東終於知道咗呢個消息，佢用手指住江青話：|0
mouzaakdung/014/014_116.opus|你話呢啲醫生係反革命特務集團，你知道呢個集團嘅頭子係邊個嘛？|0
mouzaakdung/014/014_117.opus|毛澤東個威嚴咄咄逼人，使到江青唔敢回答。|0
mouzaakdung/014/014_118.opus|片刻嘅沉默，劍拔弩張。|0
mouzaakdung/014/014_119.opus|毛澤東忽然間用手指住自己嘅鼻話：就係我，係我！|0
mouzaakdung/014/014_120.opus|毛澤東嘅鮮明態度，平息咗江青挑起嘅事端。|0
mouzaakdung/014/014_121.opus|噉樣嘅事情太多喇，毛澤東以佢嘅地位同威望，反而使佢喺家庭問題上好難做出決斷。|0
mouzaakdung/014/014_122.opus|佢唔願因此再引出一啲奇聞軼事，使國內外嘅好事者大做文章。|0
mouzaakdung/014/014_123.opus|政治上嘅業績，事實上嘅成效，紛紜繁雜嘅頭緒，畢竟佔去佢更多嘅時間。|0
mouzaakdung/014/014_124.opus|佢係有最多自由嘅人，但係，佢又係缺少一般人自由嘅人。|0
mouzaakdung/014/014_125.opus|於是佢盡可能噉，唔同江青見面。|0
mouzaakdung/014/014_126.opus|所以，江青每次想見毛澤東，就變咗好困難喇。|0
mouzaakdung/014/014_127.opus|毛澤東嘅房間，只有兩個人係可以隨便出入嘅，就係張玉鳳同孟錦雲嘞。|0
mouzaakdung/014/014_128.opus|唔理係邊個都好，上至政治局常委，下至普通老百姓，係請示商量工作，決定方針政策，抑或係私人探望，日常一般來往；|0
mouzaakdung/014/014_129.opus|就算係毛澤東嘅子女親朋啊，都必須經過張玉鳳或者孟錦雲嘅通報之後，先至能夠決定見或者唔見，入或者唔入。|0
mouzaakdung/014/014_130.opus|喺呢最後一年幾嘅日子裏便，只有小張、小孟係主席身邊嘅人。|0
mouzaakdung/014/014_131.opus|任何人都冇隨便出入主席房間嘅權力。|0
mouzaakdung/014/014_132.opus|要見毛澤東，一律由外便嘅警衞人員打電話，或者送條子畀小張或者小孟。|0
mouzaakdung/014/014_133.opus|條子啊放喺主席卧室外便嘅大廳張枱上。|0
mouzaakdung/014/014_134.opus|佢哋兩個人，二十四小時輪流值班。|0
mouzaakdung/014/014_135.opus|打嚟嘅電話，或者送嚟嘅條子，由小張或者小孟報告主席之後，或者同意，或者拒絕，再一道道傳落去。|0
mouzaakdung/014/014_136.opus|噉樣，小張、小孟嘅位置，使到中南海裏便所有嘅人，使大大小小嘅要員們，都對佢哋敬畏三分。|0
mouzaakdung/014/014_137.opus|因此，江青呢個不可一世，對邊個都可以撒潑耍賴嘅女人，對小孟、小張卻係格外熱情，格外尊重。|0
mouzaakdung/014/014_138.opus|江青喺小張、小孟面前，真係一反常態喇。|0
mouzaakdung/014/014_139.opus|江青知道，提高自己嘅地位，擴大自己嘅影響，就必須打住毛澤東嘅旗號；|0
mouzaakdung/014/014_140.opus|必須充分表現出夫人、助手、秘書嘅身份；|0
mouzaakdung/014/014_141.opus|必須要經常知道毛澤東嘅講話同意圖。|0
mouzaakdung/014/014_142.opus|呢啲對於長期同毛澤東分居嘅江青嚟講，係有困難㗎。|0
mouzaakdung/014/014_143.opus|江青為咗能夠接近毛澤東，佢不得不壓抑住自己嘅情感，不得不掩飾住自己嘅本性。|0
mouzaakdung/014/014_144.opus|二十幾年來，身居夫人地位嘅江青，你話佢幾時對別人獻過笑臉呢？特別係對女人。|0
mouzaakdung/014/014_145.opus|不過對小張，卻係百般殷勤。|0
mouzaakdung/014/014_146.opus|有一次江青話：小張啊，我喺杭州帶咗一幅真絲雙縐嘅料返嚟，係淡粉色嘅，送畀你做件連衣裙啦，真係最啱你㗎喇。|0
mouzaakdung/014/014_147.opus|你啲皮膚咁白淨，最適宜着呢種顏色嘅衣服啊。|0
mouzaakdung/014/014_148.opus|又有一次話：小張啊，送一隻瑞士金殼小表畀你啦。|0
mouzaakdung/014/014_149.opus|呢種表係我最喜歡嘅，戴起上嚟呀又骨指又斯文。|0
mouzaakdung/014/014_150.opus|又有一次話：小張啊，呢件係進口嘅馬海毛羊毛衫，啲毛又細又軟熟，送一件畀你啦。|0
mouzaakdung/014/014_151.opus|送禮物聯絡感情，好多人都係噉樣做㗎喇。|0
mouzaakdung/014/014_152.opus|作為夫人嘅江青，亦絕唔會超凡脱俗。|0
mouzaakdung/014/014_153.opus|江青時常話：小張啊，我好喜歡你啊，有你喺主席嘅身邊，我乜嘢都放心喇。|0
mouzaakdung/014/014_154.opus|嗰個新嚟嘅小孟，我睇呢個姑娘亦都唔錯嘅。|0
mouzaakdung/014/014_155.opus|人都係有感情嘅，江青嘅熱情，當然亦使到別人產生啲感情嘞。|0
mouzaakdung/014/014_156.opus|感情，大概亦屬於人之常情啦。|0
mouzaakdung/014/014_157.opus|邊個人唔希望別人對自己尊重、看重呢？|0
mouzaakdung/014/014_158.opus|一有機會，江青就搵小張傾偈，一齊影相，一齊食飯，|0
mouzaakdung/014/014_159.opus|一打電話，時時係幾十分鐘，幾十分鐘噉傾嘅。|0
mouzaakdung/014/014_160.opus|江青噉樣做，無非係要喺小張呢度了解毛澤東嘅情況。|0
mouzaakdung/014/014_161.opus|既然毛澤東唔見江青，噉江青就對警衞人員講話要搵張玉鳳。|0
mouzaakdung/014/014_162.opus|只要搵到張玉鳳咯，就有通融嘅餘地。|0
mouzaakdung/014/014_163.opus|張玉鳳見主席唔同意見江青，有時就撒下嬌噉話：|0
mouzaakdung/014/014_164.opus|你點解成日都唔見人哋啫，人哋老太太好可憐㗎。|0
mouzaakdung/014/014_165.opus|毛澤東話：你就見到佢可憐咯，你都冇見到佢可恨嘅時候喇。|0
mouzaakdung/014/014_166.opus|你就畀人哋老太太入嚟啦，探下你有咩嘢唔好啫。|0
mouzaakdung/015/015_001.opus|有一次，張玉鳳着住江青送畀佢一套衫裙，企喺主席面前笑住話：|0
mouzaakdung/015/015_002.opus|主席，你睇我着呢條裙好唔好睇啊？|0
mouzaakdung/015/015_003.opus|主席一睇，小張着住一條新裙，係鵝黃色嘅尼龍百褶裙，細細嘅裙褶，好似温和嘅水嘅波浪。|0
mouzaakdung/015/015_004.opus|再配上白色嘅，胸前繡住白色花朵嘅雙縐綢上衣，顯得十分高雅、大方、漂亮。|0
mouzaakdung/015/015_005.opus|於是就話：好睇，好睇，邊個畀你㗎？|0
mouzaakdung/015/015_006.opus|你估唔到嘅。|0
mouzaakdung/015/015_007.opus|梗係小劉送畀你㗎啦。|0
mouzaakdung/015/015_008.opus|嗨，佢去邊度買咁漂亮嘅衣服啊。|0
mouzaakdung/015/015_009.opus|話畀你聽啦，係江青同志送畀我㗎，我特登着畀你睇嘅。|0
mouzaakdung/015/015_010.opus|毛澤東一聽係江青送嘅，馬上黑起塊面話：|0
mouzaakdung/015/015_011.opus|快啲除咗佢，一啲都唔好睇。|0
mouzaakdung/015/015_012.opus|以後，唔好要佢嘅嘢。|0
mouzaakdung/015/015_013.opus|張玉鳳見到主席確係嬲喇，就唔再講乜嘢，靜一靜噉離開，去換過另外一條裙。|0
mouzaakdung/015/015_014.opus|而家江青嚟到嘞，見到毛澤東嘅反應係極為冷淡。|0
mouzaakdung/015/015_015.opus|仿佛冇感覺到佢嘅存在，只係視而不見，聽而不聞嘅啫。|0
mouzaakdung/015/015_016.opus|噉樣搞到江青自己都冇味道，就走咗喇。|0
mouzaakdung/015/015_017.opus|一九七五年十二月二十六日呢一日，毛澤東度過咗佢最後一個生日。|0
mouzaakdung/015/015_018.opus|佢嘅精神比平時好一啲。|0
mouzaakdung/015/015_019.opus|但係一個八十幾歲嘅老人，彷彿並唔願意過自己嘅生日。|0
mouzaakdung/015/015_020.opus|呢一啲，同年輕人嘅心境迥然相異。|0
mouzaakdung/015/015_021.opus|年輕人，尤其是係當代嘅年輕人，喜歡過自己嘅生日。|0
mouzaakdung/015/015_022.opus|啊，我又大咗一歲喇。|0
mouzaakdung/015/015_023.opus|佢哋內心會發出噉樣嘅慨歎。|0
mouzaakdung/015/015_024.opus|佢哋亦喜歡去祝賀別人嘅生日。|0
mouzaakdung/015/015_025.opus|呢一日，佢哋聚首歡慶，唱歌跳舞，設宴飲酒，十分熱鬧。|0
mouzaakdung/015/015_026.opus|因為佢哋對前景充滿咗希望，佢哋希望自己快啲長大。|0
mouzaakdung/015/015_027.opus|佢哋嘅心，憧憬住未來，總係覺到前便或者有好日子喺度等緊佢哋。|0
mouzaakdung/015/015_028.opus|但係對於年過八旬嘅老人毛澤東嚟講，呢個日子並唔係意味住走向輝煌，走向新生。|0
mouzaakdung/015/015_029.opus|前面，既冇初升太陽嘅燦爛，亦冇中午時分太陽嘅火熱耀眼。|0
mouzaakdung/015/015_030.opus|而家，已經係日落西山喇。|0
mouzaakdung/015/015_031.opus|儘管晚霞滿天，亦有片刻嘅絢麗，不過呢啲究竟係轉瞬即逝嘅景色嘞。|0
mouzaakdung/015/015_032.opus|呢種時候嘅生日，大概，唔會同佢帶嚟幾多歡樂。|0
mouzaakdung/015/015_033.opus|呢一日，毛澤東又重複咗佢平時經常講嘅一句説話：|0
mouzaakdung/015/015_034.opus|七十三，八十四，閻王唔叫就自己去。|0
mouzaakdung/015/015_035.opus|每當佢平平淡淡噉講起呢句中國古老嘅諺語嘅時候，佢漠然嘅外表之下，亦掩藏住不盡嘅悲哀啊。|0
mouzaakdung/015/015_036.opus|或者，係一種對畢竟東流去嘅時光無法挽回嘅感歎啦。|0
mouzaakdung/015/015_037.opus|老夫喜作黃昏頌，滿目青山夕照明。|0
mouzaakdung/015/015_038.opus|喺毛澤東晚年嘅境界裏便，或者亦有，或者並唔係咁強烈。|0
mouzaakdung/015/015_039.opus|但係毛澤東畢竟係個偉人，對於生生死死，對於宇宙萬物，有一種較為深刻，較為清醒嘅認識。|0
mouzaakdung/015/015_040.opus|喺五十年代，當佢嘅兒子毛岸英喺朝鮮戰場上犧牲嘅時候，佢嘅新抱思齊悲痛萬分。|0
mouzaakdung/015/015_041.opus|毛澤東並冇用一般嘅説話去安慰佢，只係抄錄咗李白嘅詩句送畀佢。|0
mouzaakdung/015/015_042.opus|登高壯觀天地間，大江茫茫去不還。|0
mouzaakdung/015/015_043.opus|黃雲萬里動風色，白波九道流雪山。|0
mouzaakdung/015/015_044.opus|思齊睇咗呢首詩，得到咗莫大嘅安慰同解脱。|0
mouzaakdung/015/015_045.opus|呢首詩唔係毛澤東對生生死死，對天地宇宙嘅睇法咩？|0
mouzaakdung/015/015_046.opus|李白嘅豁達氣度，開闊胸襟，對自然、對人生嘅達觀，唔係毛澤東所欣賞嘅咩？|0
mouzaakdung/015/015_047.opus|佢喜歡李白嘅浪漫、瀟灑、豪放、風流倜儻，喜歡欣賞佢詩中所表達嘅無所顧忌。|0
mouzaakdung/015/015_048.opus|飛流直下三千尺，疑是銀河落九天。|0
mouzaakdung/015/015_049.opus|白發三千丈，緣愁似個長，不知明鏡裏，何處得秋霜。|0
mouzaakdung/015/015_050.opus|誇張得幾咁夠氣魄，自然流暢啊。|0
mouzaakdung/015/015_051.opus|呢啲，正係毛澤東所欣賞嘅風格。|0
mouzaakdung/015/015_052.opus|毛澤東好知道自己嘅身體，憑住佢對客觀事物嘅洞察力，佢對主觀、對自己，亦有相當嘅認識。|0
mouzaakdung/015/015_053.opus|有一次，小孟對小張透露咗自己嘅想法，小孟話：|0
mouzaakdung/015/015_054.opus|張姐，我都就嚟三十歲喇，我真係想要個細路啊。|0
mouzaakdung/015/015_055.opus|你同主席幫我講下啦。|0
mouzaakdung/015/015_056.opus|於是小張同主席話：主席，孟夫子想要個小孟夫子喇。|0
mouzaakdung/015/015_057.opus|毛澤東回答話：再等一年啦，等我死咗咯，佢再要啦。|0
mouzaakdung/015/015_058.opus|毛澤東或者早就感覺到佢已經不久於人世。|0
mouzaakdung/015/015_059.opus|因此，喺最後一年裏便，佢時時講嗰句極之普通嘅説話。|0
mouzaakdung/015/015_060.opus|喺中國，無論男女老少無人不知無人不曉嘅，世世代代流傳落嚟嘅説話，七十三，八十四。|0
mouzaakdung/015/015_061.opus|呢句説話係令人相信嘅，佢係人類喺經歷咗好多好多嘅生死之後得出嚟嘅經驗之談，有佢嘅經驗性，哲理性。|0
mouzaakdung/015/015_062.opus|一代偉人，亦都同一個中國普通嘅老百姓一樣，相信呢句説話，相信有佢嘅正確性。|0
mouzaakdung/015/015_063.opus|當然，或者仲有另外嘅一方面，就係，當佢嘅嘴講緊呢句説話嘅時候，個心喺度諗：我可能係例外啊。|0
mouzaakdung/015/015_064.opus|我唔會咁快死嘅，唔係仲有九十、一百歲嘅人咩？|0
mouzaakdung/015/015_065.opus|信同唔信，交替出現，矛盾住，交織住，又信又唔情願去相信。|0
mouzaakdung/015/015_066.opus|邊個都話自己係會死嘅，但係邊個都唔相信自己真係會死，即使死亡即將來臨嘅時候。|0
mouzaakdung/015/015_067.opus|一九七五年十二月二十六日呢一日，毛澤東嘅住宅裏便，比平時增添咗一啲熱鬧。|0
mouzaakdung/015/015_068.opus|毛澤東比平時添咗啲歡樂，但係同時亦添咗啲悲哀。|0
mouzaakdung/015/015_069.opus|毛澤東嘅住宅裏便，同外便畢竟係兩個世界。|0
mouzaakdung/015/015_070.opus|四十九年以前，毛澤東喺延安嘅一次演説裏便，講過一段好精彩嘅説話。|0
mouzaakdung/015/015_071.opus|佢話：有咗學問，好似企喺高山上便，可以睇到好遠，好多嘢。|0
mouzaakdung/015/015_072.opus|冇學問呢，就好似喺陰溝裏便行路，摸住嚟行都唔得，真係苦煞人啊。|0
mouzaakdung/015/015_073.opus|呢個可能係佢嘅經驗之談喇。|0
mouzaakdung/015/015_074.opus|毛澤東之所以能夠企得高，望得遠，能夠成為一位思想家、革命家，一個好重要嘅原因，就係佢有淵博嘅知識同高深嘅學問。|0
mouzaakdung/015/015_075.opus|對於呢一點，凡係同毛澤東有過交往嘅人，包括一啲外國嘅學者、記者同政界人士，都會有同感嘅。|0
mouzaakdung/015/015_076.opus|而毛澤東之所以有淵博嘅知識，係同佢畢生孜孜不倦噉博覽群書分唔開㗎。|0
mouzaakdung/015/015_077.opus|毛澤東喺幼年時代起，就勤奮好學，酷愛讀書。|0
mouzaakdung/015/015_078.opus|而且跟住年齡嘅增長，讀書嘅慾望越嚟越強烈嘞。|0
mouzaakdung/015/015_079.opus|毛澤東同書籍真係形影不離啊。|0
mouzaakdung/015/015_080.opus|喺佢嘅卧室裏便，辦公室裏便，游泳池嘅休息室裏便，都放住書。|0
mouzaakdung/015/015_081.opus|佢外出嘅時候，首先考慮嘅，係要帶啲咩嘢書。|0
mouzaakdung/015/015_082.opus|佢經常係親自開張書單，交畀工作人員。|0
mouzaakdung/015/015_083.opus|工作人員就會根據書單將啲書帶埋去。|0
mouzaakdung/015/015_084.opus|喺火車上便，喺輪船上便，喺飛機上便，毛澤東亦唔會間斷佢嘅讀書活動㗎。|0
mouzaakdung/015/015_085.opus|自從眼病好咗之後，毛澤東用喺讀書嘅時間更多嘞。|0
mouzaakdung/015/015_086.opus|患白內障嘅時候佢嘅視力好弱，只能夠用放大鏡睇書，或者由工作人員讀畀佢聽。|0
mouzaakdung/015/015_087.opus|一旦視力有所恢復喇，佢就開始大量讀書嘞。|0
mouzaakdung/015/015_088.opus|佢每日除咗瞓覺休息，批閲文件，接見外賓之外，剩落嚟嘅時間幾乎都喺度睇書嘅。|0
mouzaakdung/015/015_089.opus|有時，竟然一日睇十幾個小時。|0
mouzaakdung/015/015_090.opus|讀書成為佢最大嘅樂趣，成為佢嘅嗜好。|0
mouzaakdung/015/015_091.opus|毛澤東簡直係讀書成癖啊。|0
mouzaakdung/015/015_092.opus|毛澤東幾乎都係瞓喺床上睇書。|0
mouzaakdung/015/015_093.opus|由於佢身患疾病，只能夠向左便打側瞓喺度睇書。|0
mouzaakdung/015/015_094.opus|瞓喺度睇書已經係毛澤東多年嚟嘅習慣喇。|0
mouzaakdung/015/015_095.opus|喺小孟嘅記憶裏便，十幾年前同毛主席交往嘅時候，就發現咗佢呢種讀書姿勢。|0
mouzaakdung/015/015_096.opus|小孟話：你一味瞓喺度睇書，十幾年如一日，真係練出硬功夫嚟喇。|0
mouzaakdung/015/015_097.opus|毛澤東話：你講得啱，硬功夫都需要去練。|0
mouzaakdung/015/015_098.opus|你亦可以練出嚟㗎嘛。|0
mouzaakdung/015/015_099.opus|小孟話：我就唔願意瞓喺處睇書喇，聽醫生講啊，呢種姿勢對雙眼唔好㗎。|0
mouzaakdung/015/015_100.opus|毛澤東話：醫生嘅説話冚𠾴唥都咁啱㗎？|0
mouzaakdung/015/015_101.opus|你哋呢啲人啊，動不動就醫生點樣講點樣講。|0
mouzaakdung/015/015_102.opus|毛澤東唔淨止瞓喺處睇書，有時一便食飯就一便睇書。|0
mouzaakdung/015/015_103.opus|六十年代仲聽講佢去廁所個時候，亦習慣攞住本書去睇㗎。|0
mouzaakdung/015/015_104.opus|毛澤東瞓喺度睇書，係將本書卷起嚟，用手托住轉住嚟睇。|0
mouzaakdung/015/015_105.opus|睇下睇下，會順手攞起鉛筆喺書上畫啲只有佢自己先至懂嘅符號。|0
mouzaakdung/015/015_106.opus|佢喺床頭張枱仔處，總係放住啲㓟得好尖嘅鉛筆。|0
mouzaakdung/015/015_107.opus|佢喺書上畫嘅符號有：三角形、問號、圓圈、一劃、交叉、一剔、四方𡃈、水波紋、兩劃、三劃。|0
mouzaakdung/015/015_108.opus|呢啲符號，佢喺自己嘅一本簿仔裏便都有註解嘅。|0
mouzaakdung/015/015_109.opus|呢啲符號，往往反映佢喺讀書當中嘅某啲意圖同傾向，直接反映佢對某個觀點嘅懷疑或者贊成，深思或者唔理解。|0
mouzaakdung/015/015_110.opus|毛澤東喺書上畫嘅問號特別多，有啲一頁成四五個。|0
mouzaakdung/015/015_111.opus|有啲問號呢，已經畀佢用短斜線劃咗去喇，表示佢後來已經理解，或者肯定咗書上嘅講法。|0
mouzaakdung/015/015_112.opus|毛澤東喺書上仲時時寫啲批語。|0
mouzaakdung/015/015_113.opus|掀開佢睇過嘅書，經常見到書上好多地方，係圈點細密、槓劃不斷、字句連綿、圈旁有圈、槓外加框、字上疊字，就係，喺鉛筆字上疊寫毛筆字。|0
mouzaakdung/015/015_114.opus|毛澤東嘅呢啲符號、批語，足以證明佢睇書係幾咁認真仔細，係幾咁刻苦精勤。|0
mouzaakdung/015/015_115.opus|小孟喺毛澤東身邊工作嘅時候，見到佢經常睇嘅書有：|0
mouzaakdung/015/015_116.opus|二十四史、魯迅全集、考古學報、自然辯證法、笑林廣記、容齋隨筆、全唐詩、智囊，等等。|0
mouzaakdung/015/015_117.opus|當然，佢唔可能冚𠾴唥記住，因為毛澤東閲讀書籍嘅範圍太過廣嘞。|0
mouzaakdung/015/015_118.opus|八十幾歲嘅毛澤東，讀書竟然使佢有忘記一切嘅時候，呢啲，確係佢與眾不同嘅地方。|0
mouzaakdung/015/015_119.opus|佢向住知識嘅寶庫勇往直前，吸取智慧嘅力量。|0
mouzaakdung/015/015_120.opus|佢既唔係好似學生填知識嚟應付考試，亦唔係為咗滿足某種對未知嘅好奇。|0
mouzaakdung/015/015_121.opus|佢係一位對知識嘅熱情追求者。|0
mouzaakdung/015/015_122.opus|或者喺佢睇起上嚟，佢從書本裏便所獲得嘅每一點新知識，所吸收嘅每一種新學説，所冒犯嘅每一個舊觀念，都係一次勝利，一種喜悦。|0
mouzaakdung/015/015_123.opus|佢發問，選擇，排斥，否定，判斷，將佢所讀到嘅一切，都作深刻嘅分析。|0
mouzaakdung/015/015_124.opus|佢並唔受權威嘅蒙蔽同震懾。|0
mouzaakdung/015/015_125.opus|佢係誠實嘅，佢係勇敢嘅。|0
mouzaakdung/015/015_126.opus|佢能夠冷靜噉思考。|0
mouzaakdung/015/015_127.opus|佢對真理有一種厚愛。|0
mouzaakdung/015/015_128.opus|佢經常深入到書嘅內部，仔細噉咀嚼，認真噉品嚐。|0
mouzaakdung/015/015_129.opus|直到嗰本書嘅所有纖維同根肉，成為佢自己嘅一部分，吸取咗佢嘅力量，使自己得到補養，然後先至告一段落。|0
mouzaakdung/015/015_130.opus|呢種，係研究學問嘅人不可缺少嘅作風。|0
mouzaakdung/015/015_131.opus|八十幾歲嘅毛澤東，依然顯示出佢嗰種不屈不撓嘅青年氣概。|0
mouzaakdung/015/015_132.opus|儘管佢個身體已經好衰弱，生活上已經唔能夠完全自理嘞。|0
mouzaakdung/015/015_133.opus|但係當佢睇書嚟嘅時候，佢仍然可以達到如醉如痴嘅地步。|0
mouzaakdung/015/015_134.opus|至於咩嘢時間應該翻身，應該活動，應該食藥，應該打針，應該飲水，應該食飯，佢通通認為係多餘嘅，佢都可以完全忘記。|0
mouzaakdung/015/015_135.opus|有一次，小孟見毛澤東已經睇咗五個幾小時書，仲逳都唔逳噉瞓喺度一味睇。|0
mouzaakdung/015/015_136.opus|小孟怕佢過分勞累，就行過去細細聲提醒佢話：|0
mouzaakdung/015/015_137.opus|主席，你應該休息一陣喇。|0
mouzaakdung/015/015_138.opus|但係毛澤東彷彿一啲都冇聽見，依舊喺度睇書。|0
mouzaakdung/015/015_139.opus|於是小孟就稍為將聲音提高咗一啲，又講咗一次。|0
mouzaakdung/015/015_140.opus|點知毛澤東捩轉頭大聲一喝：滾！|0
mouzaakdung/015/015_141.opus|真係將小孟嚇咗一跳啊，佢只有靜悄悄行開喇。|0
mouzaakdung/015/015_142.opus|事後，毛澤東覺得噉樣做唔啱，又主動向小孟道歉，就好似嗰次同小李道歉一樣。|0
mouzaakdung/015/015_143.opus|當然，有時佢就好聽話嘅。|0
mouzaakdung/015/015_144.opus|當小孟提醒佢休息嘅時候，八十幾歲嘅老人喺年輕嘅姑娘面前，變成聽話嘅孩童。|0
mouzaakdung/015/015_145.opus|小孟嘅提醒，會使佢乖乖噉將書放喺一便，眯埋雙眼，靜一靜噉瞓喺度，閉目養神，平心靜氣噉休息。|0
mouzaakdung/015/015_146.opus|有時，小孟見毛澤東隻手托住書，似乎喺度睇。|0
mouzaakdung/015/015_147.opus|但係行近一睇，見佢雙眼已經眯埋喇。|0
mouzaakdung/015/015_148.opus|於是小孟就輕輕噉熄咗壁燈，床頭燈，拈手拈腳噉行到佢床前，將本書喺佢手中輕輕噉抽出嚟，放喺枱仔上便。|0
mouzaakdung/015/015_149.opus|又將佢嘅眼鏡慢慢除低，等佢好好噉瞓覺。|0
mouzaakdung/015/015_150.opus|但係啱啱除咗佢嘅眼鏡啫，毛澤東馬上又清醒嘞。|0
mouzaakdung/015/015_151.opus|一醒過嚟，又順手去搵枱仔上面嘅書。|0
mouzaakdung/015/015_152.opus|小孟只有又幫佢戴返眼鏡，打開床頭燈，打開壁燈，等佢繼續睇落去。|0
mouzaakdung/015/015_153.opus|噉樣睇書，有時會達到七八個小時咁耐嘅。|0
mouzaakdung/016/016_001.opus|毛澤東嘅卧室就係書房，因為佢嘅讀書活動啊，幾乎都係喺卧室裏便進行嘅。|0
mouzaakdung/016/016_002.opus|佢有一張特製嘅，有兩個床頭嘅木床，放喺卧室嘅中間。|0
mouzaakdung/016/016_003.opus|床嘅一便，係兩個又高又闊嘅大書櫃。|0
mouzaakdung/016/016_004.opus|佢經常睇嘅書，大部分放喺呢度。|0
mouzaakdung/016/016_005.opus|佢仲有一個藏有幾萬冊書嘅圖書室。|0
mouzaakdung/016/016_006.opus|佢張床另外一便呢，有一張枱仔。|0
mouzaakdung/016/016_007.opus|枱仔嘅外便又有一張大四方枱，上面放住佢睇過嘅，或者等佢睇嘅各種文件。|0
mouzaakdung/016/016_008.opus|毛澤東除咗佢自己讀書之外，有時，仲要小孟念畀佢聽。|0
mouzaakdung/016/016_009.opus|毛澤東喜歡唐詩，喺佢嗰張四方枱上便，經常放住各種唐詩選本。|0
mouzaakdung/016/016_010.opus|淨係唐詩三百首，就有好幾種版本嘞，而且有一部全唐詩。|0
mouzaakdung/016/016_011.opus|佢對於唐代詩人之中嘅三李，即係李白、李賀、李商隱嘅詩，尤其是酷愛推崇。|0
mouzaakdung/016/016_012.opus|佢時時畀佢哋詩裏便神奇嘅想象力，同高超嘅藝術魅力所吸引。|0
mouzaakdung/016/016_013.opus|佢有時自己一便睇一便自言自語噉讚歎：寫得好，寫得好。|0
mouzaakdung/016/016_014.opus|有一次，毛澤東叫小孟同佢讀唐詩，噉小孟大聲噉朗讀：|0
mouzaakdung/016/016_015.opus|獨在異鄉為異客，每逢佳節倍思親。遙知兄弟登高處，遍插茱鬚少一人。|0
mouzaakdung/016/016_016.opus|小孟啱啱讀完呢首詩嘅最後一句，毛澤東一下就笑出聲喇。|0
mouzaakdung/016/016_017.opus|佢話：你再讀一次，最後嗰句我聽下。|0
mouzaakdung/016/016_018.opus|小孟唔知主席笑佢咩嘢噃，又大聲讀咗一次遍插茱鬚少一人。|0
mouzaakdung/016/016_019.opus|毛澤東聽完之後，坐起身順手攞一張紙，寫咗茱萸兩個字，叫小孟過嚟，指住萸字話：|0
mouzaakdung/016/016_020.opus|你去查一查字典，睇下呢個字嘅讀音係乜嘢。|0
mouzaakdung/016/016_021.opus|小孟攞住本大字典查咗好耐先搵到呢個字。|0
mouzaakdung/016/016_022.opus|佢一睇字上嘅拼音，先至知道自己讀錯咗喇，佢連忙對主席話：|0
mouzaakdung/016/016_023.opus|呢個字應該讀萸音嘅。|0
mouzaakdung/016/016_024.opus|毛澤東岌一岌頭慢慢噉話：|0
mouzaakdung/016/016_025.opus|茱萸係落葉喬木，仲係一種藥材添，插上茱萸可以避邪。|0
mouzaakdung/016/016_026.opus|細個嗰陣喺我嘅鄉下，我就睇過有人插茱萸嘅。|0
mouzaakdung/016/016_027.opus|毛澤東就係噉樣經常糾正小孟。|0
mouzaakdung/016/016_028.opus|有時讀到好生僻嘅地方，小孟讀唔落去喇，毛澤東好快就會同佢接住讀。|0
mouzaakdung/016/016_029.opus|有一次，小孟讀杜甫進艇呢首詩。|0
mouzaakdung/016/016_030.opus|南京久客耕南畝，北望傷神坐北窗。|0
mouzaakdung/016/016_031.opus|晝引老妻乘小艇，晴看稚子浴清江。|0
mouzaakdung/016/016_032.opus|俱飛蛺蝶元相逐，並蒂芙蓉本自雙。|0
mouzaakdung/016/016_033.opus|茗飲蔗漿攜所有，瓷罌無謝玉為缸。|0
mouzaakdung/016/016_034.opus|當小孟讀到第五句俱飛蛺蝶元相逐嘅時候，唔識讀嗰個蛺字，就喺呢度卡住喇，小孟讀唔落去喇。|0
mouzaakdung/016/016_035.opus|毛澤東馬上接住將後便嗰四句一下就唸出嚟。|0
mouzaakdung/016/016_036.opus|對於噉樣一首並唔係好出名嘅唐詩，毛澤東竟然倒背如流稔熟於心。|0
mouzaakdung/016/016_037.opus|小孟好佩服噉話：主席，你都咁熟喇，自己背誦就得啦，唔使叫我幫你念啦。|0
mouzaakdung/016/016_038.opus|毛澤東話：聽你念係一回事，我自己吟誦，又係一回事嘛。|0
mouzaakdung/016/016_039.opus|小孟係湖北人，講話快而且聲音高。|0
mouzaakdung/016/016_040.opus|每次讀書唸詩嘅時候，毛澤東總係要提醒佢幾次嘅，慢啲慢啲，聲音亦太高喇，簡直好似唱黑頭噉嘅。|0
mouzaakdung/016/016_041.opus|小孟聽到毛澤東嘅提醒，就馬上放低聲音，放慢速度。|0
mouzaakdung/016/016_042.opus|但係讀下讀下，不知不覺佢又變快變高嘞。|0
mouzaakdung/016/016_043.opus|呢個時候，毛澤東就會開玩笑噉話：|0
mouzaakdung/016/016_044.opus|孟夫子，我呢個聽嘅呢，比你呢個讀嘅仲要辛苦。|0
mouzaakdung/016/016_045.opus|你係唔係喺度同我鬧交啊？|0
mouzaakdung/016/016_046.opus|小孟亦笑喇，佢好抱歉噉話：|0
mouzaakdung/016/016_047.opus|我覺得我已經讀到好慢㗎喇，點解呢？成日都咁快嘅。|0
mouzaakdung/016/016_048.opus|只緣身在此山中，你唔記得咗蘇老先生嘅説話喇？|0
mouzaakdung/016/016_049.opus|時間，一日一日噉過去，毛澤東依然喺度睇佢所喜愛嘅書。|0
mouzaakdung/016/016_050.opus|幾日嚟，只要毛澤東自己睇書，小孟亦都攞本唐詩睇嘞。|0
mouzaakdung/016/016_051.opus|佢怕毛澤東叫佢讀詩嘅時候成日讀唔好，佢就好似應試嘅學生一樣，認真噉準備。|0
mouzaakdung/016/016_052.opus|有一日，毛澤東聽京劇唱片，啱啱聽咗冇幾耐啫，就對小孟話：|0
mouzaakdung/016/016_053.opus|唔好聽喇，仲係請你再同我讀幾首唐詩啦。|0
mouzaakdung/016/016_054.opus|小孟見毛澤東又要叫佢讀唐詩，佢好高興，佢心裏便覺得有底。|0
mouzaakdung/016/016_055.opus|佢閂咗個留聲機，順手喺毛澤東床頭啲枱仔上便攞一本唐詩三百首，一便掀一便話：|0
mouzaakdung/016/016_056.opus|我每次讀詩都讀得唔好，仲成日要你糾正。|0
mouzaakdung/016/016_057.opus|呢次啊，我要選一首好讀嘅，保證你挑唔出錯處嚟嘅。|0
mouzaakdung/016/016_058.opus|毛澤東聽咗就笑住話：讀詩就係學習嘛，要知難而上。|0
mouzaakdung/016/016_059.opus|你呢個孟夫子吖，卻係擇易而讀。|0
mouzaakdung/016/016_060.opus|亦可以嘛，你隨便讀一首我聽下，讀啲好讀嘅。|0
mouzaakdung/016/016_061.opus|小孟一掀，啱啱掀到陳子昂嘅登幽州台歌呢首詩。|0
mouzaakdung/016/016_062.opus|佢對呢首詩讀過好幾次嘞，差唔多都可以背落嚟喇。|0
mouzaakdung/016/016_063.opus|於是佢就好有把握噉，鄭重其事噉朗讀起嚟：|0
mouzaakdung/016/016_064.opus|前不見古人，後不見來者，念天地之悠悠，獨愴然而涕下。|0
mouzaakdung/016/016_065.opus|毛澤東聽咗連聲稱讚噉話：孟夫子你選得好啊。|0
mouzaakdung/016/016_066.opus|呢首詩雖然係短，但係內容係情深意長啊。|0
mouzaakdung/016/016_067.opus|孟夫子，呢次你讀得亦好，睇嚟，你唔使糾正三次喇。|0
mouzaakdung/016/016_068.opus|原來呢首詩過去小孟曾經同毛澤東讀過㗎，總係將個愴字讀錯咗。|0
mouzaakdung/016/016_069.opus|毛澤東，已經幫佢糾正過兩次。|0
mouzaakdung/016/016_070.opus|小孟聽到毛澤東對佢嘅誇獎亦好高興，佢話：|0
mouzaakdung/016/016_071.opus|就一個愴字之嘛，我仲記唔住噉我亦太笨嘞，我個記性，仲不至於咁差嘅。|0
mouzaakdung/016/016_072.opus|毛澤東話：我真係唔敢話孟夫子笨喇，孟夫子啊，係個聰明嘅姑娘。|0
mouzaakdung/016/016_073.opus|點啊？再讀一首我聽下呢。|0
mouzaakdung/016/016_074.opus|毛澤東啱啱講完，小孟就早有準備噉讀咗杜甫嘅詩，贈衛八處士嘞。|0
mouzaakdung/016/016_075.opus|人生不相見，動如參與商。|0
mouzaakdung/016/016_076.opus|今夕復何夕，共此燈燭光。|0
mouzaakdung/016/016_077.opus|少壯能幾時，鬢髮各已蒼。|0
mouzaakdung/016/016_078.opus|訪舊半為鬼，驚呼熱中腸。|0
mouzaakdung/016/016_079.opus|焉知二十載，重上君子堂。|0
mouzaakdung/016/016_080.opus|昔別君未婚，兒女忽成行。|0
mouzaakdung/016/016_081.opus|怡然敬父執，問我來何方。|0
mouzaakdung/016/016_082.opus|聞答乃未已，驅兒羅酒漿。|0
mouzaakdung/016/016_083.opus|夜雨剪春韭，新炊間黃粱。|0
mouzaakdung/016/016_084.opus|主稱會面難，一舉累十觴。|0
mouzaakdung/016/016_085.opus|十觴亦不醉，感子故意長。|0
mouzaakdung/016/016_086.opus|明日隔山岳，世事兩茫茫。|0
mouzaakdung/016/016_087.opus|呢首詩，係小孟同毛澤東讀過好多次嘅。|0
mouzaakdung/016/016_088.opus|之所以係好多次啊，因為小孟覺得呢首詩讀得特別順口。|0
mouzaakdung/016/016_089.opus|全詩用口語寫心中之事，毫無雕琢嘅痕跡。|0
mouzaakdung/016/016_090.opus|而毛澤東亦特別喜歡聽呢首詩。|0
mouzaakdung/016/016_091.opus|每次小孟讀完之後啊，佢自己仲要再吟誦一次㗎。|0
mouzaakdung/016/016_092.opus|所以小孟就喺呢本詩集裏便，夾上一張小紙條，做個記號，一掀就搵得到。|0
mouzaakdung/016/016_093.opus|只要毛澤東叫佢讀唐詩嘅時候，佢好快就搵到呢首詩，順暢噉讀起上嚟喇。|0
mouzaakdung/016/016_094.opus|讀完呢首詩之後，小孟自己亦覺得滿意。|0
mouzaakdung/016/016_095.opus|佢又問毛澤東話：你仲想聽我讀邊首詩啊？|0
mouzaakdung/016/016_096.opus|毛澤東稍為沉思咗一陣，並冇馬上回答。|0
mouzaakdung/016/016_097.opus|當小孟準備放低本書安排佢休息嘅時候，毛澤東突然間話：|0
mouzaakdung/016/016_098.opus|孟夫子，讀下白居易嘅長恨歌啦。|0
mouzaakdung/016/016_099.opus|毛澤東講呢句説話嘅時候，將長恨歌呢三個字講得特別重。|0
mouzaakdung/016/016_100.opus|語調裏便有一種惆悵，又有一種懇求。|0
mouzaakdung/016/016_101.opus|白居易嘅長恨歌，小孟從來未同佢讀過呢首詩嘅噃。|0
mouzaakdung/016/016_102.opus|但係有一次，倒是聽毛澤東吟誦過其中嘅詩句：|0
mouzaakdung/016/016_103.opus|忽聞海上有仙山，山在虛無縹緲間。|0
mouzaakdung/016/016_104.opus|樓閣玲瓏五雲起，其中綽約多仙子。|0
mouzaakdung/016/016_105.opus|當時聽毛澤東吟誦呢啲詩句嘅時候，小孟就同佢開玩笑話：|0
mouzaakdung/016/016_106.opus|你會咁多詩，出口成章，成日都係文縐縐噉，我都聽唔懂嘅。|0
mouzaakdung/016/016_107.opus|你係個大主席，又係個大詩人，真係了不起啊。|0
mouzaakdung/016/016_108.opus|呢啲係白居易長恨歌裏便嘅名句吖嘛，好有名㗎。|0
mouzaakdung/016/016_109.opus|呢次毛澤東叫小孟讀長恨歌，佢就回憶起毛澤東自己吟誦過呢首詩嘅。|0
mouzaakdung/016/016_110.opus|佢開始查目錄，但係搵來搵去，都搵唔到。|0
mouzaakdung/016/016_111.opus|個嘴仲不停咁喺度吟住：長恨歌，白居易。|0
mouzaakdung/016/016_112.opus|毛澤東見小孟搵得咁辛苦就話：孟夫子，等我嚟搵啦，你呀，係視而不見喇。|0
mouzaakdung/016/016_113.opus|小孟仲係唔服氣，佢話：你唔使急，我肯定能夠搵得到嘅。|0
mouzaakdung/016/016_114.opus|孟夫子啊，點樣查目錄係有規律㗎嘛。|0
mouzaakdung/016/016_115.opus|呢首詩係七言古詩，你應該喺呢個項目裏便搵至得嘅。|0
mouzaakdung/016/016_116.opus|小孟連七言古詩呢項亦搵唔到，越係心急就越搵唔到。|0
mouzaakdung/016/016_117.opus|唔情願都冇辦法啦，佢唯有將本書遞畀毛澤東。|0
mouzaakdung/016/016_118.opus|毛澤東攞過本書，掀咗兩掀就搵到喇，馬上遞畀小孟，佢話：|0
mouzaakdung/016/016_119.opus|孟夫子啊，有眼不識泰山，呢首唔係咯。|0
mouzaakdung/016/016_120.opus|小孟接過書開始朗讀。|0
mouzaakdung/016/016_121.opus|佢讀得好慢，總係覺得有啲肋喀，都唔知幾艱難先至讀到最後嗰幾句。|0
mouzaakdung/016/016_122.opus|在天願作比翼鳥，在地願為連理枝。|0
mouzaakdung/016/016_123.opus|天長地久有時盡，此恨綿綿無盡期。|0
mouzaakdung/016/016_124.opus|小孟讀完最後一句嘅時候，毛澤東已經眯埋雙眼，似乎係陷入咗沉思。|0
mouzaakdung/016/016_125.opus|佢係喺度感歎呢？定係喺度聯想呢？|0
mouzaakdung/016/016_126.opus|後來，毛澤東又叫小孟同佢讀過幾次長恨歌。|0
mouzaakdung/016/016_127.opus|毛澤東喺呢首敘事詩裏便，佢到底感受咗啲乜嘢呢？|0
mouzaakdung/016/016_128.opus|佢點解要多次聽呢首詩呢？|0
mouzaakdung/016/016_129.opus|佢係讚賞詩中哀艷動人嘅故事，悠揚婉轉嘅詩句呢？定係對詩中所提出告誡表示慨歎呢？|0
mouzaakdung/016/016_130.opus|或者兩樣都有，或者係另有所見呢？|0
mouzaakdung/016/016_131.opus|毛澤東嗜好讀書，直至生命嘅最後時刻。|0
mouzaakdung/016/016_132.opus|一九七六年九月七日，毛澤東生命垂危，不斷搶救，而又不斷噉陷入昏迷狀態。|0
mouzaakdung/016/016_133.opus|即使係噉樣，每當佢清醒過嚟嘅時候，佢仲係要睇書。|0
mouzaakdung/016/016_134.opus|當時政治局嘅常委，身邊嘅工作人員，一直喺佢身旁守護。|0
mouzaakdung/016/016_135.opus|佢講話要一本書，但係佢語言嘅含糊同聲音嘅微弱，連最能聽到佢説話嘅秘書，亦唔明白佢講嘅係乜嘢。|0
mouzaakdung/016/016_136.opus|佢着急喇，示意同佢攞張紙同筆嚟。|0
mouzaakdung/016/016_137.opus|毛澤東用顫抖嘅手喺紙上面寫咗個三字，畀咗秘書，然後又用手敲下床頭。|0
mouzaakdung/016/016_138.opus|秘書估到佢意思喇，佢係要日本首相三木嘅書，當時正係三木準備落台嘅時候。|0
mouzaakdung/016/016_139.opus|當秘書搵咗本介紹三木武夫嘅書，攞畀佢睇嘅時候，毛澤東點一點頭，露出滿意嘅神態。|0
mouzaakdung/016/016_140.opus|毛澤東嘅手已經冇力托住三木武夫呢本書嘞。|0
mouzaakdung/016/016_141.opus|儘管呢本係一本好輕好輕嘅書，亦只有由小孟幫佢托住。|0
mouzaakdung/016/016_142.opus|毛澤東睇咗幾分鐘，又昏迷過去嘞。|0
mouzaakdung/016/016_143.opus|三木武夫，係毛澤東睇嘅最後一本書。|0
mouzaakdung/016/016_144.opus|生命嘅有限，呢本書佢冇睇完。|0
mouzaakdung/016/016_145.opus|呢本，係佢一生之中唯一冇睇完嘅一本書。|0
mouzaakdung/016/016_146.opus|書，伴隨住毛澤東度過咗佢波瀾壯闊嘅一生。|0
mouzaakdung/016/016_147.opus|書，古今中外嘅書籍，同佢嘅偉大實踐一樣，畀咗佢無窮嘅力量，畀咗佢不盡嘅財富。|0
mouzaakdung/016/016_148.opus|呢位偉大嘅革命家兼學問家，幾乎係喺佢嘅心臟就快要停止跳動嘅時候，先至結束佢一生之中從未間斷過嘅讀書生活。|0
mouzaakdung/016/016_149.opus|又係一個夕陽殘照嘅黃昏，寬敞嘅卧室裏便，依然係咁沉靜。|0
mouzaakdung/016/016_150.opus|毛澤東挨喺嗰張闊大嘅床上，唔知一本咩嘢書吸引住佢嘞，佢已經幾個鐘頭冇逳過嘞。|0
mouzaakdung/016/016_151.opus|小孟坐喺沙發處，正係睇緊當日嘅報紙。|0
mouzaakdung/016/016_152.opus|可能係掀報紙嘅細微聲音驚動咗毛澤東；|0
mouzaakdung/016/016_153.opus|亦可能毛澤東感覺疲勞喇，佢喺床上轉咗個身，順手將本書放埋一便。|0
mouzaakdung/016/016_154.opus|正在睇緊報紙嘅小孟，大概係護士職業養成嘅習慣，毛澤東呢個唔大嘅動作同聲音，使佢馬上察覺。|0
mouzaakdung/016/016_155.opus|佢跟住聲音望過去，原來，毛澤東亦正係望住佢。|0
mouzaakdung/016/016_156.opus|佢啱啱想企起身，毛澤東向佢做咗個手勢，將隻手向下按咗兩按，意思係叫佢坐返低。|0
mouzaakdung/016/016_157.opus|然後，毛澤東話：報紙有啲咩嘢新聞啊？讀一段我聽下。|0
mouzaakdung/016/016_158.opus|不過，我唔想聽咩嘢大批判嘅成果，要聽新聞。|0
mouzaakdung/016/016_159.opus|講起上嚟真係巧喇，當時小孟亦正在睇緊一段新聞，主席呢個要求真係正中下懷。|0
mouzaakdung/016/016_160.opus|小孟話：你要聽新聞啊，呢度啱啱有一段。|0
mouzaakdung/016/016_161.opus|我正話想做個記號，等你唔睇書嘅時候讀畀你聽下嘅。|0
mouzaakdung/016/016_162.opus|哦，一個想讀，一個要聽，真係巧喇，真係巧喇，你就讀嚟聽下啦。|0
mouzaakdung/017/017_001.opus|有一日下午，小孟讀新聞畀主席聽。|0
mouzaakdung/017/017_002.opus|新華社，長春一九七六年，四月二十一日電。|0
mouzaakdung/017/017_003.opus|最近，喺我國東北吉林地區，降落咗一次世界歷史上罕見嘅隕石雨。|0
mouzaakdung/017/017_004.opus|今年八月三日下午，宇宙空間一顆隕星，順地球繞太陽公轉嘅方向，以每秒十幾公里嘅速度，墜入地球大氣層中。|0
mouzaakdung/017/017_005.opus|由於呢顆隕星，與稠密嘅大氣發生劇烈嘅摩擦，飛至吉林地區上空時，燃燒、發光，成為一個大火球。|0
mouzaakdung/017/017_006.opus|於八日十五時零一分五十九秒，在吉林市郊區金珠公社上空發生爆炸。|0
mouzaakdung/017/017_007.opus|隕星爆炸後，以輻射狀向四面散落。|0
mouzaakdung/017/017_008.opus|讀讀下，小孟突然間發現主席坐咗起身，呢啲真係從來都冇見過嘅事啊。|0
mouzaakdung/017/017_009.opus|記得有一次，唐聞生送咗份文件清樣嚟，講出席接見外賓嘅名單。|0
mouzaakdung/017/017_010.opus|因為呢個外國代表團係文藝團體，而且有某某夫人參加，所以名單列上江青嘅名。|0
mouzaakdung/017/017_011.opus|小孟讀完名單之後，只見主席點頭同意，並且示意由小孟代為圈閱。|0
mouzaakdung/017/017_012.opus|收尾秘書問起呢件事：主席聽到江青嘅名，冇提出話唔要咩？|0
mouzaakdung/017/017_013.opus|小孟話：冇啊，總之我係念咗江青嘅名嘅。|0
mouzaakdung/017/017_014.opus|可能主席冇聽清啦，佢一般唔會同意江青去接見外賓㗎。|0
mouzaakdung/017/017_015.opus|好多次讀文件，讀報紙，主席都係聽下而已啫。|0
mouzaakdung/017/017_016.opus|一般佢總係靜一靜噉聽，好少發表咩唔同嘅意見，亦好少改變佢坐，或者瞓嘅姿勢。|0
mouzaakdung/017/017_017.opus|所以小孟覺得，主席對於同佢讀嘅嘢，大多數係冇咩嘢興趣嘅。|0
mouzaakdung/017/017_018.opus|而呢一次，主席坐起嚟聽喇，小孟覺得有啲奇怪，連忙放低報紙，準備去問主席有咩嘢事啦。|0
mouzaakdung/017/017_019.opus|但係主席又用手勢制止住佢，主席話：讀落去，我喺度聽緊。|0
mouzaakdung/017/017_020.opus|小孟就接住讀喇：|0
mouzaakdung/017/017_021.opus|大量碎小隕石，散落喺吉林市郊區。|0
mouzaakdung/017/017_022.opus|最大嘅三塊隕石，沿住原來飛行嘅方向，繼續向西偏南方向飛去。|0
mouzaakdung/017/017_023.opus|最後一塊隕石，喺十五時二分三十六秒墜地時，穿破一點七米厚嘅凍土層，陷入地下六點五米深處，在地面造成一個深三米、直徑兩米多嘅大坑。|0
mouzaakdung/017/017_024.opus|當時震起嘅土浪，高達數十米，土塊飛濺到百米以外。|0
mouzaakdung/017/017_025.opus|最大嘅三塊隕石，每塊重量超過咗一百公斤。|0
mouzaakdung/017/017_026.opus|最大嘅一塊，重量為一千七百七十公斤，大大超過咗美國收藏嘅，目前世界上最大隕石嘅重量，一千零七十八公斤。|0
mouzaakdung/017/017_027.opus|呢次隕石雨，無論係數量、重量，同散落嘅範圍，都係世界罕見嘅。|0
mouzaakdung/017/017_028.opus|小孟讀完呢段消息之後，又開始讀另外一段新聞。|0
mouzaakdung/017/017_029.opus|主席馬上話：小孟，就讀到呢處啦，唔使讀落去喇。|0
mouzaakdung/017/017_030.opus|毛澤東一便講一面着返拖鞋，噉小孟行前去扶佢。|0
mouzaakdung/017/017_031.opus|佢慢慢行去窗口前便。|0
mouzaakdung/017/017_032.opus|睇起嚟，毛澤東畀一種情緒籠罩住，佢嘅面上現出一種思慮，一種不安，一種激動。|0
mouzaakdung/017/017_033.opus|毛澤東喺房間行咗幾步，佢叫小孟將窗簾打開，噉嘅要求又係好少有嘅。|0
mouzaakdung/017/017_034.opus|毛澤東企喺窗邊，望住夕陽漸落嘅天際，望咗好耐好耐，望到出晒神。|0
mouzaakdung/017/017_035.opus|小孟見主席轉過身，就問佢話：|0
mouzaakdung/017/017_036.opus|主席，天上點解會一下落咗咁多石頭嘅呢？|0
mouzaakdung/017/017_037.opus|不過真係好彩喇，冇傷到人。|0
mouzaakdung/017/017_038.opus|毛澤東話：呢種事情，歷史上係屢見不鮮嘅。|0
mouzaakdung/017/017_039.opus|史書上便記載嘅都唔少啦，野史上便就更多嘞。|0
mouzaakdung/017/017_040.opus|呢方面嘅記載你見過未啊？|0
mouzaakdung/017/017_041.opus|你哋屋企啲人，有咩嘢講法呢？|0
mouzaakdung/017/017_042.opus|小孟擰下頭，佢亦只能擰下頭啫，因為佢對呢啲事，確實了解得太少嘞。|0
mouzaakdung/017/017_043.opus|小孟話。|0
mouzaakdung/017/017_044.opus|呢方面嘅記載我冇見過。|0
mouzaakdung/017/017_045.opus|當細個嗰陣聽我媽媽講。|0
mouzaakdung/017/017_046.opus|喺，我哋鄉下嘅村邊。|0
mouzaakdung/017/017_047.opus|有一晚噃突然間跌咗一舊大石頭落嚟有磨盤咁大嘅。|0
mouzaakdung/017/017_048.opus|哈收尾嗰塊石頭又畀風颳走咗啦，嘿都係亂講嘅，我先至唔信啊。|0
mouzaakdung/017/017_049.opus|我。|0
mouzaakdung/017/017_050.opus|你媽媽講過噉樣嘅事啊。噉你都唔信？|0
mouzaakdung/017/017_051.opus|我係唔信喇，你信咩？|0
mouzaakdung/017/017_052.opus|我信㗎。|0
mouzaakdung/017/017_053.opus|中國有一派學説，叫做天人感應，係講人間有咩嘢大變動，大自然就會有所表示，預報畀人知。|0
mouzaakdung/017/017_054.opus|吉有吉兆，凶有凶兆。|0
mouzaakdung/017/017_055.opus|天搖地動，天上跌嚿大石頭落嚟，就係要死人喇。|0
mouzaakdung/017/017_056.opus|三國演義裏便嘅諸葛亮、趙雲，佢哋死嘅時候，都跌過石頭，斷過旗杆。|0
mouzaakdung/017/017_057.opus|大人物，名人，真係與眾不同啊，死都死得要有聲有色，不同凡響啊。|0
mouzaakdung/017/017_058.opus|毛澤東講呢番説話嘅時候，帶住少有嘅感慨，少有嘅激動。|0
mouzaakdung/017/017_059.opus|毛澤東似乎壓抑住自己嘅激動，佢又平靜返喇佢話：|0
mouzaakdung/017/017_060.opus|不過，如果係人死咗都跌石頭，地球，恐怕早就重到轉唔逳咯。|0
mouzaakdung/017/017_061.opus|毛澤東就喺房間行咗幾步，然後坐喺沙發上，佢問小孟話：|0
mouzaakdung/017/017_062.opus|我講呢啲，你信唔信呢？|0
mouzaakdung/017/017_063.opus|小孟望咗主席一眼，不假思索噉回答話：我都仲係唔信啫，嗰啲都係迷信嚟嘅，係古人呀亂咁編嘅啫嘛。|0
mouzaakdung/017/017_064.opus|小孟講完之後似乎又覺得冇把握，佢亦好想聽下主席嘅睇法，於是佢又反問話：|0
mouzaakdung/017/017_065.opus|大人物要死嘅時候，天上會跌大石頭落嚟你真係信啊？|0
mouzaakdung/017/017_066.opus|毛澤東並冇馬上回答，佢沉思咗一陣先至話：|0
mouzaakdung/017/017_067.opus|古人，為咩嘢要編造呢啲嘢呢？|0
mouzaakdung/017/017_068.opus|好似係回答，又好似係提問。|0
mouzaakdung/017/017_069.opus|關於隕石雨呢一則消息，後嚟喺民間喺老百姓當中，確實引起咗唔少嘅傳説，唔少嘅議論。|0
mouzaakdung/017/017_070.opus|有啲話：呢場隕石雨呀真係百年不遇啊，聽講落咗三嚿大石頭，呢三嚿大石頭呀，就係話中國必定有三個大人物要歸天喇。|0
mouzaakdung/017/017_071.opus|有啲係話：噉唔係咩？三個領袖，嗱，周總理、朱老總、毛主席，都喺七六年逝世嘅。|0
mouzaakdung/017/017_072.opus|有啲話：嗰嚿最大嘅隕石，一千七百幾公斤，就係象征毛主席吖嘛。|0
mouzaakdung/017/017_073.opus|有啲又話：嗰啲細嚿嘅隕石，就係指唐山大地震死嗰啲人喇。|0
mouzaakdung/017/017_074.opus|有啲話：哈，真係靈驗噃。|0
mouzaakdung/017/017_075.opus|有啲話：你唔能夠唔信啊，有道理，我睇亦係噉樣嘅。等等等等。|0
mouzaakdung/017/017_076.opus|到咗一九七六年底，隕石雨嘅消息，仲喺百姓當中議論。|0
mouzaakdung/017/017_077.opus|一九七六年，四月二十二日，毛澤東聽到隕石雨消息嘅呢一日下午，佢多次企喺窗口前便，望住漸漸昏暗嘅天空，每次嘅時間都好長好長。|0
mouzaakdung/017/017_078.opus|彷彿嗰個神秘昏暗嘅天空上，有人書寫落只有佢先至讀得懂嘅文字。|0
mouzaakdung/017/017_079.opus|每個人都有自己飲食嘅特點，或者係由於地區嘅影響，或者係由於，祖傳嘅習慣。|0
mouzaakdung/017/017_080.opus|有啲係鐘意食大葱、大蒜，有啲係鐘意麻辣酸甜，有啲鐘意食米，有啲係鐘意食麵，偉人亦唔例外。|0
mouzaakdung/017/017_081.opus|毛澤東鐘意食辣椒，長征之前喺瑞金嘅時候，由於敵人嘅封鎖，生活就比較艱苦。|0
mouzaakdung/017/017_082.opus|鐘意食辣嘢嘅毛澤東食飯嘅時候，能夠有啲辣椒就已經好唔錯嘞。|0
mouzaakdung/017/017_083.opus|呢一年八月份，正係最熱嘅時候，毛澤東嘅妻子賀子珍都唔知幾辛苦，先至同毛澤東搵呢啲辣椒嚟炒咗一碟。|0
mouzaakdung/017/017_084.opus|毛澤東食咗好幾餐，都仲唔捨得食晒佢。|0
mouzaakdung/017/017_085.opus|幾日之後，賀子珍捧起嚟一聞，發現變味喇，就將剩低嘅辣椒倒咗佢。|0
mouzaakdung/017/017_086.opus|當毛澤東中午返嚟食飯嘅時候，發現嗰碟辣椒冇咗就問賀子珍啦。|0
mouzaakdung/017/017_087.opus|賀子珍話畀佢聽，倒咗喇噉。|0
mouzaakdung/017/017_088.opus|點知毛澤東聽咗之後，竟然大發脾氣，捧起洗緊面嗰盆水啪聲潑咗落地下，嚇咗賀子珍一跳啊。|0
mouzaakdung/017/017_089.opus|當賀子珍將倒咗碟辣椒嘅原因解釋佢聽嘅時候，毛澤東仲話：將佢哋熱返下仲係能夠食嘅嘛。|0
mouzaakdung/017/017_090.opus|毛澤東對於辣椒確實係有特殊嘅愛好，可能，係年輕嘅時候就已經養成嘅習慣啦。|0
mouzaakdung/017/017_091.opus|平時，有餸冇餸都唔緊要，不過辣椒呢係唔能夠少嘅。|0
mouzaakdung/017/017_092.opus|戰爭年代，黑麵饅頭加啲辣椒，就係一餐飯，仲食得非常滋味添。|0
mouzaakdung/017/017_093.opus|喺陝北，有一次主席用辣椒招待客人，一邊食一邊講到辣椒嘅性格，跟住呢發揮到食辣椒人嘅性格。|0
mouzaakdung/017/017_094.opus|主席話：但凡革命者都鐘意食辣椒，因為辣椒領導過一次蔬菜造反，所以食辣椒嘅人亦鐘意造反。|0
mouzaakdung/017/017_095.opus|我嘅故鄉湖南出辣椒，鐘意食辣椒嘅人亦多，所以出產嘅革命者亦都多喇。|0
mouzaakdung/017/017_096.opus|講到呢度哈哈大笑，並且情不自禁噉，唱起一首佢好喜歡嘅辣椒歌。|0
mouzaakdung/017/017_097.opus|遠方的客人，你請坐，聽我唱個辣椒歌。|0
mouzaakdung/017/017_098.opus|遠方的客人，你莫見笑，湖南人待客愛用辣椒。|0
mouzaakdung/017/017_099.opus|雖説是鄉里的土產貨，天天不可少，要問辣椒有哪些好，隨便都能説出這十幾條：|0
mouzaakdung/017/017_100.opus|去濕氣、安心跳、健脾胃、醒頭腦，油煎爆炒用火烘，樣樣味道好，沒得辣子不算菜啊，一辣勝佳餚。|0
mouzaakdung/017/017_101.opus|多少年過去嘞，毛澤東依然鐘意食紅辣椒。|0
mouzaakdung/017/017_102.opus|喺人生嘅前一半，有享受嘅能力，而無享受嘅機會；|0
mouzaakdung/017/017_103.opus|喺人生嘅後一半，有享受嘅機會，而無享受嘅能力。|0
mouzaakdung/017/017_104.opus|毛澤東嘅晚年亦係如此，享受辣椒嘅能力，已經大大減少嘞。|0
mouzaakdung/017/017_105.opus|由於佢有多種疾病，特別係腦系科病，使佢吞嘢好困難，因此，使佢唔能夠隨心所欲，想食乜嘢就食乜嘢嘞。|0
mouzaakdung/017/017_106.opus|佢食飯嘅時候，經常係必須向右打側瞓喺度食先至食得落㗎。|0
mouzaakdung/017/017_107.opus|打仰瞓，或者向左打側瞓都食唔落。|0
mouzaakdung/017/017_108.opus|佢食嗰啲辣椒，僅僅係由小張或者小孟，用筷子喺碟仔處蘸一啲啲，然後喺佢嘅嘴處揩一下。|0
mouzaakdung/017/017_109.opus|呢個時候，佢會將個嘴嗒幾下，好高興噉話：好香啊，一直辣到腳趾尖咯。|0
mouzaakdung/017/017_110.opus|對於毛澤東晚年嘅膳食，啲人難免會有好多想象同猜測。|0
mouzaakdung/017/017_111.opus|按照主席嘅地位條件，佢每餐飯都會係美酒佳餚，山珍海味。|0
mouzaakdung/017/017_112.opus|每餐飯唔係家人陪食，就係朋友相伴。|0
mouzaakdung/017/017_113.opus|佢嘅食譜呀，肯定係由佢嗰幾個保健醫生精心安排，由佢過目批准，然後交畀廚師製作啦。|0
mouzaakdung/017/017_114.opus|佢食飯嘅時候，會係一道道菜，一道道飯，一道道湯，應有盡有十分氣派。|0
mouzaakdung/017/017_115.opus|可能係由於性格，或者係戰爭年代養成嘅習慣。|0
mouzaakdung/017/017_116.opus|主席嘅飲食一貫簡單，從來唔挑剔，亦從來唔提出咩嘢過分嘅要求。|0
mouzaakdung/017/017_117.opus|儘管呢啲要求喺人哋睇上嚟，可能根本唔過分㗎。|0
mouzaakdung/017/017_118.opus|主席對嗰啲喺別人眼內稀罕嘅嘢，並唔稀罕；|0
mouzaakdung/017/017_119.opus|對於高級滋補品，亦從來唔顯出特別嘅興趣。|0
mouzaakdung/017/017_120.opus|有一次，嗰陣時仲係小孟啱啱入中南海冇幾耐，見到主席食嘅嘢亦好一般啫，有啲不可理解，就話：|0
mouzaakdung/017/017_121.opus|主席啊，你點解唔食啲高級補品呢？食咗確實係有用㗎。|0
mouzaakdung/017/017_122.opus|於是主席就講起對高級補品嘅睇法喇，佢話：|0
mouzaakdung/017/017_123.opus|有啲所謂高級嘅嘢，我就並唔認為佢哋有咩嘢特殊之處，只不過物以稀為貴啫嘛。|0
mouzaakdung/017/017_124.opus|有啲人，有一種好特殊嘅心理：|0
mouzaakdung/017/017_125.opus|如果呢種食品，皇帝皇后食過嘅，咩嘢名人大官食過嘅，噉嗰啲食品嘅名望就高貴起嚟喇，甚至高不可攀，神乎其神。|0
mouzaakdung/017/017_126.opus|所以嗰啲有咗權、有咗錢嘅人，係絕對唔肯放過佢嘅。|0
mouzaakdung/017/017_127.opus|彷彿食咗皇帝食過個嘢，自己就成為皇帝；|0
mouzaakdung/017/017_128.opus|食咗名人食過嘅嘢，自己就成為名人喇，呢啲就叫做沾光啦。|0
mouzaakdung/017/017_129.opus|本人生來就唔高貴，所以高貴嘅嘢，不敢問津啊。|0
mouzaakdung/017/017_130.opus|對於補品，主席嘅觀點用佢自己嘅説話嚟講就係：|0
mouzaakdung/017/017_131.opus|補品能夠少食就少食，當然，最好就唔食。|0
mouzaakdung/017/017_132.opus|戰勝疾病，保持健康，主要，仲係要靠自己身體嘅力量。|0
mouzaakdung/017/017_133.opus|呢啲叫做自力更生為主，爭取外援為輔嘛。|0
mouzaakdung/017/017_134.opus|小孟話：你乜嘢都講自力更生，都要睇下你嘅身體條件㗎嘛。|0
mouzaakdung/017/017_135.opus|小孟聽咗主席嘅一番説話，亦提出自己嘅而已喇。|0
mouzaakdung/017/017_136.opus|毛澤東晚年嘅飲食，係由工作人員安排嘅。|0
mouzaakdung/017/017_137.opus|佢有幾名保健醫生，仲有三個專門同佢做飯菜嘅廚師。|0
mouzaakdung/017/017_138.opus|一個係北京飯店嘅龐師傅，專門同主席整西餐嘅。|0
mouzaakdung/017/017_139.opus|另外兩個係中南海嘅師傅，都係姓于，係整中餐㗎。|0
mouzaakdung/017/017_140.opus|主席嘅食譜，都係根據醫生嘅建議嚟制定嘅。|0
mouzaakdung/017/017_141.opus|攞畀主席過目嘅時候，主席一般都唔提咩嘢意見，睇下而已啫。|0
mouzaakdung/017/017_142.opus|佢似乎喺呢方面，冇更多嘅要求。|0
mouzaakdung/018/018_001.opus|主席用餐嘅時間，由小張同小孟掌握，大概係四個鐘頭一次啦。|0
mouzaakdung/018/018_002.opus|每隔四個鐘頭之後，小孟就會同主席話：|0
mouzaakdung/018/018_003.opus|主席，你應該食啲嘢喇。|0
mouzaakdung/018/018_004.opus|當小孟或者小張問佢嘅時候，佢一般都岌下個頭，有時亦會唔同意嘅。|0
mouzaakdung/018/018_005.opus|噉呢個時候呢，小孟或者小張就會勸佢話：|0
mouzaakdung/018/018_006.opus|今日呀有好好食嘅嘢啊，你唔食就白做㗎喇，噉我哋食㗎喇，你仲係多少都食啲。|0
mouzaakdung/018/018_007.opus|都好幾個鐘頭喇，你需要食嘢㗎喇。|0
mouzaakdung/018/018_008.opus|冇錯，人係鐵，飯係鋼，一餐唔食啊餓到慌。|0
mouzaakdung/018/018_009.opus|不過我冇慌噃，呵呵，好，食啲都好。|0
mouzaakdung/018/018_010.opus|毛澤東又會講出一啲俏皮話嚟喇。|0
mouzaakdung/018/018_011.opus|小孟聽咗，又回想起六十年代同主席接觸嘅嗰啲日子。|0
mouzaakdung/018/018_012.opus|嗰陣，喺主席嘅客廳裏便，有幾次主席請佢哋食飯。|0
mouzaakdung/018/018_013.opus|主席呢亦時常開啲玩笑嘅：|0
mouzaakdung/018/018_014.opus|你哋食多啲啦，人哋話人係鐵，飯係鋼。|0
mouzaakdung/018/018_015.opus|我呢就認為人係鐵，煙係鋼，一次唔抽悶到慌。|0
mouzaakdung/018/018_016.opus|飯可以唔食，煙就唔能夠唔抽啊。|0
mouzaakdung/018/018_017.opus|小孟話：唔抽煙又會點呢？我真係唔明白喇，煙為咩事總係咁容易上癮嘅？|0
mouzaakdung/018/018_018.opus|不入虎穴，焉得虎子。你唔抽煙當然唔知道抽煙嘅癮頭啦。|0
mouzaakdung/018/018_019.opus|不過都仲係唔抽好，尼古丁係害人精啊。|0
mouzaakdung/018/018_020.opus|毛澤東原來抽煙抽得好厲害㗎，自從七二年患病之後，佢由多漸少，慢慢噉戒煙喇。|0
mouzaakdung/018/018_021.opus|但係佢對煙依舊有啲戀戀不捨。|0
mouzaakdung/018/018_022.opus|開始嘅時候係每日控制抽五支，收尾又減少到三支。|0
mouzaakdung/018/018_023.opus|當時佢每次抽煙，都將一支搣為兩橛，一次抽一橛。|0
mouzaakdung/018/018_024.opus|似乎噉樣呢，就顯得多抽幾支嘞。|0
mouzaakdung/018/018_025.opus|而家嘅毛澤東已經係半支煙亦唔能夠抽喇，疾病迫使佢完全戒咗香煙。|0
mouzaakdung/018/018_026.opus|主席喺小孟嘅提醒勸説之下，同意食飯喇。|0
mouzaakdung/018/018_027.opus|小孟就用電話通知下便嘅工作人員，準備開飯。|0
mouzaakdung/018/018_028.opus|下便嘅工作人員再通知廚房嘅師傅做飯。|0
mouzaakdung/018/018_029.opus|因為師傅早就做好準備喇，所以二十分鐘至半個小時之後呢，飯菜就做好喇。|0
mouzaakdung/018/018_030.opus|毛澤東嘅工作人員分為兩部分：|0
mouzaakdung/018/018_031.opus|可以出入佢卧室嘅，只有小張同小孟兩個人；|0
mouzaakdung/018/018_032.opus|另外一部分人，可以進入主席嘅客廳，係喺外便工作嘅。|0
mouzaakdung/018/018_033.opus|好似理療、打針嘅護士、送飯、理髮、洗衫、打掃衞生、整理房間、管理圖書、保管存款嘅工作人員，總共有四五個人。|0
mouzaakdung/018/018_034.opus|主席同意用餐之後，小孟就會幫主席用毛巾抹下塊面，請主席坐起身，活動一下。|0
mouzaakdung/018/018_035.opus|小周就攞個竹籃，將啲飯送到主席卧室外便嘅大廳，然後用電話通知小孟嚟攞。|0
mouzaakdung/018/018_036.opus|小周，係喺外便工作嘅四五位工作人員當中嘅一個。|0
mouzaakdung/018/018_037.opus|佢管同主席送飯、管理圖書同理發等等。|0
mouzaakdung/018/018_038.opus|小孟將竹籃攞入嚟，放喺主席床前嘅一張茶几上便。|0
mouzaakdung/018/018_039.opus|呢個時候，就由小張餵飯喇。|0
mouzaakdung/018/018_040.opus|主席每餐飯一般都有魚，有一碟辣椒，一碗仔米飯。|0
mouzaakdung/018/018_041.opus|食咗一啲飯之後，冇幾耐，小周會送嚟第二道菜同第三道菜，最後送一次湯。|0
mouzaakdung/018/018_042.opus|主席經常食嘅餸菜有紅燒水魚、胖頭魚、蒜泥白肉、麻醬茄瓜、苦瓜炒鴨、魚翅、燕窩湯、色拉、腐乳。|0
mouzaakdung/018/018_043.opus|呢啲餸菜當然唔係每日都食啦，只係每次整一兩個啫。|0
mouzaakdung/018/018_044.opus|主食一般係食米飯。|0
mouzaakdung/018/018_045.opus|喺兩餐飯之間，主席有時亦食啲麥片啊，煉乳之類嘅嘢。|0
mouzaakdung/018/018_046.opus|水果一般係製成果汁嚟飲。|0
mouzaakdung/018/018_047.opus|佢鐘意食芒果、葡提子、西瓜，但係每次只能夠食一啲啲嘅啫。|0
mouzaakdung/018/018_048.opus|主席食飯嘅時候，往往係談笑比較多嘅時候。|0
mouzaakdung/018/018_049.opus|佢覺得好食嘅嘢，就會叫小張、小孟一齊嚟食。|0
mouzaakdung/018/018_050.opus|一般嘅情況，係主席食完之後佢哋兩個人先再食，有時候呢亦都一同時食。|0
mouzaakdung/018/018_051.opus|小孟啱啱到主席身邊嘅時候，主席就講過：你喺我呢度工作，係三不要。|0
mouzaakdung/018/018_052.opus|一係食飯唔要錢，二係住房唔要錢，三係着衫唔要錢，仲有睇書任你睇到夠。|0
mouzaakdung/018/018_053.opus|小張同小孟兩個人嘅飯錢，都係由主席負擔，呢個係主席講過嘅。|0
mouzaakdung/018/018_054.opus|據説史大林晚年，經常係由當時政治局嘅委員陪同用餐。|0
mouzaakdung/018/018_055.opus|因為佢疑心好重啊，每次上菜，佢都要請啲委員首先品嘗，啲委員亦都明白史泰林嘅意思。|0
mouzaakdung/018/018_056.opus|因此每次上菜之後，佢哋就主動先食喇，跟住，史泰林先至用餐㗎。|0
mouzaakdung/018/018_057.opus|毛澤東就冇呢種疑心，佢唔問咩嘢，自己食咗之後，小張、小孟再食，有時，佢哋同時進餐。|0
mouzaakdung/018/018_058.opus|主席仲時常話：我哋有福同享嘛。|0
mouzaakdung/018/018_059.opus|主席好鐘意食苦瓜，用鴨肉炒嚟食。|0
mouzaakdung/018/018_060.opus|有一次，主席一邊食一邊談，佢話：|0
mouzaakdung/018/018_061.opus|苦瓜，我哋家鄉好多，房前屋後都可以種，好種，亦好容易生㗎。|0
mouzaakdung/018/018_062.opus|有啲人就食唔慣，係怕佢嘅苦味。|0
mouzaakdung/018/018_063.opus|我不但食得慣，仲一生一世都食，從細就鐘意食，就係貪佢呢種苦味。|0
mouzaakdung/018/018_064.opus|我呢個人，一生吃苦唔少，睇嚟係苦慣咗咯，以苦為樂咯。|0
mouzaakdung/018/018_065.opus|佢一便講，一便用手指指住隻碟裏便嘅苦瓜話：|0
mouzaakdung/018/018_066.opus|你哋食多啲啦，唔好怕苦啊。|0
mouzaakdung/018/018_067.opus|當小孟、小張都食苦瓜嘅時候，主席就會接住議論喇：|0
mouzaakdung/018/018_068.opus|凡係苦嘅嘢啊，對人體都有啲好處嘅。|0
mouzaakdung/018/018_069.opus|苦能夠去火明目吖嘛。|0
mouzaakdung/018/018_070.opus|人食五穀雜糧，就難免上火。|0
mouzaakdung/018/018_071.opus|有時嬲都會上火㗎，呢啲就叫做虛火。|0
mouzaakdung/018/018_072.opus|呢種人，食啲苦嘅嘢好有必要。|0
mouzaakdung/018/018_073.opus|我呢個人亦鐘意上火，所以命中註定要食苦咯，不如主動去食，免致火氣太大。|0
mouzaakdung/018/018_074.opus|火氣一大呢，唔係傷人就係傷己喇。|0
mouzaakdung/018/018_075.opus|至於明目，更加係佢大大嘅好處。|0
mouzaakdung/018/018_076.opus|我而家有啲老眼昏花咯，時時食一啲，免致睇唔清事理啊。|0
mouzaakdung/018/018_077.opus|聽見毛澤東嘅呢番議論，小孟嘅心好清楚：|0
mouzaakdung/018/018_078.opus|主席已經唔淨係喺處議論苦瓜本身嘞，而係引申到更加深遠嘅地方。|0
mouzaakdung/018/018_079.opus|借題發揮，思維活躍，善於聯想，呢啲，係毛主席歷來嘅一大特色。|0
mouzaakdung/018/018_080.opus|主席係鐘意食魚，喺嗰首水調歌頭游泳嘅詞裏便，佢曾經寫過：|0
mouzaakdung/018/018_081.opus|才飲長沙水，又食武昌魚。|0
mouzaakdung/018/018_082.opus|主席最經常食嘅魚，係一種比武昌魚名氣小得多，一種極之普通嘅魚，胖頭魚。|0
mouzaakdung/018/018_083.opus|並且特別鐘意飲用呢種魚頭整嘅湯，一種煲到奶白色嘅湯。|0
mouzaakdung/018/018_084.opus|有一次，飲胖頭魚湯，主席望住湯裏頭又肥又大嘅魚頭，又用佢嗰種特有嘅幽默同浪漫聯想起嚟喇。|0
mouzaakdung/018/018_085.opus|佢指一指個魚頭話：呢個頭，比一般魚嘅頭大。|0
mouzaakdung/018/018_086.opus|唔知呢種魚比第二啲魚聰明唔聰明啲呢？|0
mouzaakdung/018/018_087.opus|噉睇起上嚟，大腦發達，應該聰明啩。|0
mouzaakdung/018/018_088.opus|食多啲呢種大魚頭，一定會使大腦發達嘅，嚟嚟嚟，你哋都食啲。|0
mouzaakdung/018/018_089.opus|我啊真係希望你哋越嚟越聰明啊。|0
mouzaakdung/018/018_090.opus|主席嘅玩笑話，使到席間充滿咗輕鬆歡樂嘅氣氛。|0
mouzaakdung/018/018_091.opus|主席每餐食完飯之後，經常鐘意食一啖魚凍。|0
mouzaakdung/018/018_092.opus|呢種魚凍小孟亦都試過。|0
mouzaakdung/018/018_093.opus|小孟雖然亦係一個特別鐘意食魚嘅人啊，而且一般魚嘅腥味佢都唔怕嘅。|0
mouzaakdung/018/018_094.opus|就好似有啲人鐘意食羊肉噉，久而久之，對羊肉嘅騷味亦係毫無感覺一樣。|0
mouzaakdung/018/018_095.opus|但係當佢食一啖魚凍嘅時候，馬上覺得一種特殊嘅腥味，真係有啲頂唔住，就再唔願食呢種魚凍嘞。|0
mouzaakdung/018/018_096.opus|不過佢唔明白，主席為咩嘢每餐飯後，都要食返一啖呢？|0
mouzaakdung/018/018_097.opus|有一次，食完飯之後小孟又問主席話：|0
mouzaakdung/018/018_098.opus|主席啊，你食嗰種魚凍啊腥瘟瘟，有咩嘢好食啫，你點解總係要食佢嘅？|0
mouzaakdung/018/018_099.opus|主席話：孟夫子，你講得啱喇。|0
mouzaakdung/018/018_100.opus|我就係要食呢種腥味，魚唔腥就唔係魚咯。|0
mouzaakdung/018/018_101.opus|魚腥、肉香，都要領略，食一啖魚凍，啲飯呀一下就落晒格喇。|0
mouzaakdung/018/018_102.opus|呢啲就係主席嘅口味嘞。|0
mouzaakdung/018/018_103.opus|毛澤東仲有一個特點，就係佢認為啱嘅，佢係唔會輕易改變。|0
mouzaakdung/018/018_104.opus|佢唔願食藥，唔願醫生同佢睇病，晚年啊唔鐘意運動，時時使到工作人員無可奈何。|0
mouzaakdung/018/018_105.opus|對於食嘢呢，佢顧忌嘅唔多，甚至全無顧忌。|0
mouzaakdung/018/018_106.opus|只要佢係想食，鐘意食嘅，佢認為就可以食㗎喇。|0
mouzaakdung/018/018_107.opus|主席鐘意食一種白色嘅腐乳，呢種腐乳，醫生化驗之後就建議主席唔好食喇。|0
mouzaakdung/018/018_108.opus|因為裏便係有一種白色嘅念菌，對身體唔好嘅。|0
mouzaakdung/018/018_109.opus|醫生將呢個建議寫成報告，由小孟轉告主席。|0
mouzaakdung/018/018_110.opus|主席聽咗不以為然噃，並且開咗個不大不小嘅玩笑添。|0
mouzaakdung/018/018_111.opus|毛澤東話：聽日，我請醫生嚟一齊食飯，請佢食啲腐乳。|0
mouzaakdung/018/018_112.opus|果然，第二日請咗嗰個醫生嚟，飯枱上便特登擺咗一碟腐乳。|0
mouzaakdung/018/018_113.opus|主席一便食一便對醫生話：|0
mouzaakdung/018/018_114.opus|你試下呢啲腐乳啦，睇下好食唔好食。|0
mouzaakdung/018/018_115.opus|醫生用筷子夾咗一粒，放咗入嘴，只有話：嘿好食，好食。|0
mouzaakdung/018/018_116.opus|食完飯之後，小孟對主席話：我覺得你唔應該開噉嘅玩笑啫，人哋醫生建議係一片好心。|0
mouzaakdung/018/018_117.opus|再講吖，亦係有科學根據嘅，人哋係為你嘅健康着想啫嘛。|0
mouzaakdung/018/018_118.opus|主席話：請人嚟食飯，當然要攞出我認為係好食嘅嘢嚟招待人客㗎嘛。|0
mouzaakdung/018/018_119.opus|我亦冇問佢啲腐乳有咩嘢成分，只係問佢好食唔好食啫。|0
mouzaakdung/018/018_120.opus|佢嘅回答得亦好，只係話好食，並冇講有咩嘢成分啊。|0
mouzaakdung/018/018_121.opus|再講吖，老朋友，開個小小嘅玩笑，亦係可以嘅。|0
mouzaakdung/018/018_122.opus|主席思索咗一下又話：我覺得，人覺得好食，亦鐘意食嘅嘢，就能夠食㗎喇。|0
mouzaakdung/018/018_123.opus|鐘意食，一定係人體有呢種需要。|0
mouzaakdung/018/018_124.opus|呢啲，可能係一種咩嘢潛在嘅嘢啦。|0
mouzaakdung/018/018_125.opus|不過究竟係乜嘢呢，我亦講唔清。|0
mouzaakdung/018/018_126.opus|但係世界上嘅嘢，講唔清嘅亦太多咯。|0
mouzaakdung/018/018_127.opus|噉亦係好事嚟㗎，都講得清楚咯，科學仲研究乜嘢呢？|0
mouzaakdung/018/018_128.opus|唔研究咯，仲有發展啊？|0
mouzaakdung/018/018_129.opus|主席又係借題發揮嘞。|0
mouzaakdung/018/018_130.opus|每次主席用餐之後，見到小孟、小張食得好開胃，佢面上會現出好高興嘅神情。|0
mouzaakdung/018/018_131.opus|佢時常話：睇見你哋咁開胃，比自己食呀仲高興啊。|0
mouzaakdung/018/018_132.opus|毛澤東晚年嘅膳食，唔話得係好儉樸，但亦唔話得係奢侈。|0
mouzaakdung/018/018_133.opus|紅辣椒、腐乳，應該講係反映咗毛澤東嘅特殊性格。|0
mouzaakdung/018/018_134.opus|青年時代嘅毛澤東，就係一個鐘意標新立異嘅人。|0
mouzaakdung/018/018_135.opus|獨坐祠堂如虎踞，綠楊樹下養精神。|0
mouzaakdung/018/018_136.opus|春來我不先開口，哪個蟲兒敢作聲。|0
mouzaakdung/018/018_137.opus|呢首詠蛙詩，係毛澤東十七歲嘅時候作嘅。|0
mouzaakdung/018/018_138.opus|當時，老師出題目，叫學生寫詩。|0
mouzaakdung/018/018_139.opus|大家寫嘅詠蛙詩當中啊，唔係寫蛙鳴好似開音樂會，就係寫青蛙係益蟲，可以吞食害蟲。|0
mouzaakdung/018/018_140.opus|唯獨毛澤東呢首詩啊，卻係獨出心裁，另有立意。|0
mouzaakdung/018/018_141.opus|雖然呢首詩亦唔係咩嘢不朽之作，但係由呢個角度去寫，將小小嘅青蛙賦予虎氣，卻係別樹一幟，實在難得。|0
mouzaakdung/018/018_142.opus|毛澤東決唔會因循守舊，人云亦云。|0
mouzaakdung/018/018_143.opus|佢讀書，佢尊重古人嘅一啲哲學觀點。|0
mouzaakdung/018/018_144.opus|但係佢總係鐘意喺相反嘅方面去思考。|0
mouzaakdung/018/018_145.opus|佢喜歡離經叛道，佢喜歡創建自己嘅學説，提出自己嘅理論。|0
mouzaakdung/018/018_146.opus|喺青年時代嘅毛澤東就話：|0
mouzaakdung/018/018_147.opus|天下者，我們的天下；國家者，我們的國家。|0
mouzaakdung/018/018_148.opus|與天奮鬥，其樂無窮；與地奮鬥，其樂無窮；與人奮鬥，其樂無窮。|0
mouzaakdung/018/018_149.opus|到咗晚年，佢本來可以安居樂業，頤養天年喇。|0
mouzaakdung/018/018_150.opus|但係佢仍然不安分，佢不斷咁提出新嘅觀點，不斷咁創建新嘅學説。|0
mouzaakdung/018/018_151.opus|並且不惜一切代價噉，將自己嘅理論學説，付之於實踐。|0
mouzaakdung/018/018_152.opus|佢又提出自己嘅論斷：鬥則進，不鬥則退，不鬥則收，不鬥則垮。|0
mouzaakdung/018/018_153.opus|共產黨的哲學，就是鬥爭的哲學。|0
mouzaakdung/018/018_154.opus|階級鬥爭這個光，一揸就靈。|0
mouzaakdung/018/018_155.opus|在全國平定以後，他們也還會以各種方式從事破壞和搗亂。|0
mouzaakdung/018/018_156.opus|他們將每日每時，企圖在中國復辟，這是必然的，毫無疑義的，我們務必不要鬆懈自己的警惕性。|0
mouzaakdung/018/018_157.opus|在戰略上，我們要藐視一切敵人；|0
mouzaakdung/018/018_158.opus|在戰術上，我們要重視一切敵人，等等等等。|0
mouzaakdung/018/018_159.opus|佢鐘意與眾不同，佢信仰馬列主義，但係佢決唔會因襲，佢要發展，要改造，要出新。|0
mouzaakdung/018/018_160.opus|因為噉樣，佢將用咗畢生嘅精力心血，所參與締造嘅，將好地地嘅中華人民共和國，不惜幾乎粉碎。|0
mouzaakdung/018/018_161.opus|佢要將自己親自創建起嚟嘅一套套機構，通通砸爛；|0
mouzaakdung/018/018_162.opus|使幾十年來同甘共苦嘅戰友，蒙受不白之冤，通通靠邊站，揪鬥、關押、慘死。|0
mouzaakdung/018/018_163.opus|呢一切，都唔能夠動搖佢嘅信念。|0
mouzaakdung/018/018_164.opus|一張白紙沒有負擔，一切從頭嚟，有得必有失。|0
mouzaakdung/018/018_165.opus|呢啲，就係佢嘅判斷。|0
mouzaakdung/019/019_001.opus|多次嘅勝利，使毛澤東更加堅信自己嘅意志，一切都要按照佢嘅意願去辦。|0
mouzaakdung/019/019_002.opus|佢嘅權力，唔能夠有一點分散。|0
mouzaakdung/019/019_003.opus|儘管，佢曾經退居過二線。|0
mouzaakdung/019/019_004.opus|但係當佢發現噉樣做，並唔能夠使佢心態安然嘅時候，佢又得出咗相反嘅結論。|0
mouzaakdung/019/019_005.opus|佢唔淨止要身居一線，甚至於身居前線，而且要發動、調動一切可以調動嘅力量，搞到佢地覆天翻。|0
mouzaakdung/019/019_006.opus|秦始皇算乜嘢，唐宗宋祖、成吉思汗亦可以一筆勾消，數風流人物還看今朝。|0
mouzaakdung/019/019_007.opus|佢嘅眼光永遠向住前方，標新立異，係佢性格嘅特點。|0
mouzaakdung/019/019_008.opus|毛澤東嘅呢種性格特點，貫穿佢嘅生命嘅始終。|0
mouzaakdung/019/019_009.opus|青年時代，正當佢嘅大多數嘅同學、夥伴，高喊住科學救國、教育救國、實業救國等等嘅時候；|0
mouzaakdung/019/019_010.opus|正當有啲青年成日花前月下，成日探討女人嘅魅力嘅時候；|0
mouzaakdung/019/019_011.opus|毛澤東卻喺度思考，中國，必須要走武裝鬥爭嘅道路，提出咗革命救國嘅論斷。|0
mouzaakdung/019/019_012.opus|對於女人，佢似乎無暇顧及。|0
mouzaakdung/019/019_013.opus|中午時分，嗰啲衣冠楚楚、有錢有勢嘅子弟，已經酒足飯飽噉離開食堂，去打牌、去閒談、去散步。|0
mouzaakdung/019/019_014.opus|食堂裏便漸漸空喇，只見一個布衣青年急急噉趕嚟。|0
mouzaakdung/019/019_015.opus|好嘅飯菜早就賣晒嘞，只係剩返一啲冇人問津嘅飯菜嘞。|0
mouzaakdung/019/019_016.opus|呢個高高嘅青年，冷餸嚟送冷飯，食得非常開胃。|0
mouzaakdung/019/019_017.opus|一個西服革履嘅青年向佢行過嚟話：點啊，梅菜仲香過鯧魚呀？|0
mouzaakdung/019/019_018.opus|毛澤東用鄙視嘅眼光睇咗佢一眼，然後理都唔理佢就行開嘞。|0
mouzaakdung/019/019_019.opus|每一日，佢幾乎係嚟食堂嘅最遲嘅一個學生。|0
mouzaakdung/019/019_020.opus|中年嘅毛澤東，正當日寇鐵蹄，喺中國大地上步步進逼嘅時候。|0
mouzaakdung/019/019_021.opus|當時，有啲人認為應該主動主動再主動，進攻進攻再進攻，同日寇進行死打硬拼嘅陣地戰。|0
mouzaakdung/019/019_022.opus|佢呢，卻係提出咗自覺的被動。|0
mouzaakdung/019/019_023.opus|佢決定一退再退，退到敵人後方去發動群眾。|0
mouzaakdung/019/019_024.opus|退卻，係為咗進攻，係為咗勝利。|0
mouzaakdung/019/019_025.opus|由此可見，佢係幾咁善於相反相成。|0
mouzaakdung/019/019_026.opus|西安事變，當時好多人都力主殺蔣。|0
mouzaakdung/019/019_027.opus|毛澤東卻力主不但不殺，仲要放蔣。|0
mouzaakdung/019/019_028.opus|當時好多人對毛澤東嘅主張唔理解，發牢騷。|0
mouzaakdung/019/019_029.opus|事實證明，此舉英明啊。|0
mouzaakdung/019/019_030.opus|晚年，當啲人都覺得應該開始和和平平嘅社會主義建設嘅時候；|0
mouzaakdung/019/019_031.opus|當啲人沉浸喺勝利嘅歡呼聲中嘅時候；|0
mouzaakdung/019/019_032.opus|當啲人，啱啱喺硝煙瀰漫嘅戰場走落嚟，開始營建自己嘅安樂窩嘅時候；|0
mouzaakdung/019/019_033.opus|毛澤東就開展咗一個又一個嘅運動，展開咗一次又一次嘅鬥爭。|0
mouzaakdung/019/019_034.opus|佢動則不窮，舉則不迷啊。|0
mouzaakdung/019/019_035.opus|佢將解放戰爭嘅勝利，比作一齣戲嘅序幕，比作萬里長征走完咗第一步。|0
mouzaakdung/019/019_036.opus|三反、五反、反右鬥爭、反右傾鬥爭，一直到十年文化大革命，佢總結咗一條：|0
mouzaakdung/019/019_037.opus|馬克思主義的道理千條萬緒，歸根結底，就是一句話：造反有理。|0
mouzaakdung/019/019_038.opus|真係高度概括嘞，但係，概括得失去咗時間、地點嘅限制。|0
mouzaakdung/019/019_039.opus|佢嘅理論，畢竟係根植於中國呢一塊古老嘅土地；|0
mouzaakdung/019/019_040.opus|畢竟冇突破中國嘅、傳統嘅、小農經濟式嘅基礎同規律。|0
mouzaakdung/019/019_041.opus|毛澤東標嘅新、立嘅異，仲係中國式嘅。|0
mouzaakdung/019/019_042.opus|呢種性格特色，同樣表現喺佢晚年嘅日常生活之中；|0
mouzaakdung/019/019_043.opus|表現喺佢對普通嘅事情、普通嘅人或者物嘅睇法之中。|0
mouzaakdung/019/019_044.opus|一九七五年八月嘅一日，晚飯之後，毛澤東、張玉鳳、孟錦雲、李玲詩喺一齊睇電影。|0
mouzaakdung/019/019_045.opus|片名，雲中落繡鞋，係香港鳳凰電影製片廠出品。|0
mouzaakdung/019/019_046.opus|內容係噉嘅：|0
mouzaakdung/019/019_047.opus|一個員外屋企嘅小姐，唔小心跌咗落後花園嘅枯井裏便，生命危在旦夕。|0
mouzaakdung/019/019_048.opus|員外貼出告示：邊個能夠搭救小姐，就將小姐許配佢為妻。|0
mouzaakdung/019/019_049.opus|兩個青年同時要救小姐，噉啊商量好，一個落去，一個喺上便照應。|0
mouzaakdung/019/019_050.opus|將小姐救上嚟之後呢，就聽從小姐嘅意願，佢鐘意嫁邊個都可以。|0
mouzaakdung/019/019_051.opus|一個青年，就用隻籮，用繩綁住，將另外一個青年呢吊到落去井底。|0
mouzaakdung/019/019_052.opus|落去嘅青年呢見到小姐已經奄奄一息嘞。|0
mouzaakdung/019/019_053.opus|井下又黑又潮濕，空氣稀薄。|0
mouzaakdung/019/019_054.opus|嗰個青年啊趕緊將小姐放個籮裏便，嗌上便嘅青年向上拉。|0
mouzaakdung/019/019_055.opus|噉井上嘅青年呢，出力咁拉，小姐啊終於救上嚟喇。|0
mouzaakdung/019/019_056.opus|小姐雖然氣色奄奄啊，但係依舊美麗動人。|0
mouzaakdung/019/019_057.opus|井上嘅青年一見小姐，趕緊用一塊大石冚住井口，抱住小姐返去員外間屋。|0
mouzaakdung/019/019_058.opus|呢個青年個心諗：井下嗰個青年點樣嗌亦唔會有人聽見㗎喇。|0
mouzaakdung/019/019_059.opus|過得冇幾耐呢，喺井裏頭就會悶死，自己咪就娶咗小姐成其美事咯。|0
mouzaakdung/019/019_060.opus|果然，嗰個青年作為小姐嘅救命恩人，就做咗員外嘅女婿嘞。|0
mouzaakdung/019/019_061.opus|嗰個井底下便嘅青年呢，等小姐上去之後，以為再將個籮吊落嚟拉佢啦。|0
mouzaakdung/019/019_062.opus|但係左等右等，唔見吊個籮落嚟。|0
mouzaakdung/019/019_063.opus|而且冇幾耐，自己頭頂上嗰一啲啲光亮啊，亦一下畀嘢冚住喇，當堂一片漆黑。|0
mouzaakdung/019/019_064.opus|佢又呼又喊，唔見反響。|0
mouzaakdung/019/019_065.opus|佢個心諗：弊喇，肯定係井上嗰個青年陷害。|0
mouzaakdung/019/019_066.opus|自己唔單止娶唔成小姐啊，而且一定會喺井裏頭焗死添。|0
mouzaakdung/019/019_067.opus|佢又睇一睇自己揸住嗰隻繡花鞋，係一隻白緞繡花鞋。|0
mouzaakdung/019/019_068.opus|雖然井下伸手不見五指啊，但係呢隻鞋呢卻係閃住白光。|0
mouzaakdung/019/019_069.opus|佢似乎，又有咗生嘅希望嘞。|0
mouzaakdung/019/019_070.opus|原來呢隻鞋，係拉小姐上去嘅時候，隻鞋甩咗，啱啱落喺呢個青年嘅手上。|0
mouzaakdung/019/019_071.opus|佢好小心噉捧住呢隻繡花鞋。|0
mouzaakdung/019/019_072.opus|呢隻鞋啊，係佢搭救小姐嘅見證啊。|0
mouzaakdung/019/019_073.opus|佢睇下隻繡花鞋又摸下隻繡花鞋，諗下點樣先至能夠喺井裏頭逃跑出去。|0
mouzaakdung/019/019_074.opus|小姐同井上面嗰個青年呢已經喜結良緣嘞。|0
mouzaakdung/019/019_075.opus|一晚，小姐忽然間發咗個夢。|0
mouzaakdung/019/019_076.opus|夢見佢正喺後花園裏便賞桂花，忽然間，喺天上飄咗一隻繡花鞋落嚟。|0
mouzaakdung/019/019_077.opus|呢隻鞋，正好落喺小姐嘅腳下。|0
mouzaakdung/019/019_078.opus|小姐低頭一睇，係自己失嗰隻鞋。|0
mouzaakdung/019/019_079.opus|噉自己正話想去執啦，哈，鞋忽然間唔見喇。|0
mouzaakdung/019/019_080.opus|喺佢面前，有一個英俊嘅青年企向處。|0
mouzaakdung/019/019_081.opus|嗰個青年，講畀佢聽救佢嘅經過，講完，就飄然而去嘞。|0
mouzaakdung/019/019_082.opus|小姐醒返之後，左思右想，個心覺得好奇怪。|0
mouzaakdung/019/019_083.opus|自己失咗嗰隻繡花鞋，確實到而家仲未搵返。|0
mouzaakdung/019/019_084.opus|莫非，真係好似夢中嗰個青年講嘅噉嘅？|0
mouzaakdung/019/019_085.opus|小姐正喺度想緊呢件事，嗰個夢中青年，忽然間敲門入嚟嘞。|0
mouzaakdung/019/019_086.opus|咪一切真相大白啦，小姐由父親作主，趕走咗嗰個狡猾嘅青年，再嫁畀嗰個死裏逃生嘅青年。|0
mouzaakdung/019/019_087.opus|至於嗰個井下嘅青年點樣死裏逃生，噉自然，係有神仙保佑喇。|0
mouzaakdung/019/019_088.opus|呢個係中國傳統嘅民間故事，講畀人聽善有善報，惡有惡報嘅道理。|0
mouzaakdung/019/019_089.opus|噉呢一類故事啊，喺中國民間老百姓嗰處呢千古流傳。|0
mouzaakdung/019/019_090.opus|睇完呢部影片，主席問咗小張、小孟、小李一個睇起上嚟好可笑嘅問題。|0
mouzaakdung/019/019_091.opus|你哋話，呢兩個救小姐嘅青年，邊個好啲啊？|0
mouzaakdung/019/019_092.opus|小李衝口而出話：當然係喺井下嗰個青年好啦。|0
mouzaakdung/019/019_093.opus|小孟話：仲使講嘅，井上嗰個青年呀真係壞㗎喇。|0
mouzaakdung/019/019_094.opus|佢唔淨止貪天之功據為己有啊，仲陷害別人添。|0
mouzaakdung/019/019_095.opus|主席又笑住問張玉鳳話：張姐，你自不然亦同佢哋一樣嘅睇法啦？|0
mouzaakdung/019/019_096.opus|小張話：差唔多啦。|0
mouzaakdung/019/019_097.opus|呢個好明顯嘅道理嚟嘅，我真係唔明白喇，你點解要問噉樣嘅問題嘅？|0
mouzaakdung/019/019_098.opus|我同你哋嘅睇法，唔係點同啊。|0
mouzaakdung/019/019_099.opus|我覺得仲係嗰個井上便嘅青年更好啲。|0
mouzaakdung/019/019_100.opus|主席講到呢度就唔講住喇，望住佢哋三個，意思係等待佢哋嘅反駁。|0
mouzaakdung/019/019_101.opus|小孟問：噉點解啊？我哋都唔明白喇。|0
mouzaakdung/019/019_102.opus|嗰個井下青年，對問題嘅考慮太簡單，佢缺乏周密嘅思考。|0
mouzaakdung/019/019_103.opus|佢早就應該想到井上嘅青年，會使出呢一招㗎嘛。|0
mouzaakdung/019/019_104.opus|佢太蠢咯，仲係嗰個井上嘅青年聰明啊。|0
mouzaakdung/019/019_105.opus|主席興趣好濃噉同幾個姑娘爭辯嘞。|0
mouzaakdung/019/019_106.opus|小張首先反對主席嘅意見：|0
mouzaakdung/019/019_107.opus|佢聰明？佢奸猾就真，呢種人呀太過唔老實喇。|0
mouzaakdung/019/019_108.opus|小孟又話：噉佢亦唔應該為自己嘅利益去害別人㗎。|0
mouzaakdung/019/019_109.opus|主席話：噉就係得一個小姐，佢唔去害，佢能夠得到咩？|0
mouzaakdung/019/019_110.opus|睇嚟呀，佢係好愛呢個小姐啊。|0
mouzaakdung/019/019_111.opus|噉就叫做愛之心切，恨之心狠啦嘛，相反相成啊。|0
mouzaakdung/019/019_112.opus|小張話：橫掂我哋都講唔過主席㗎喇，總之係你有道理啦係唔係吖？|0
mouzaakdung/019/019_113.opus|小張係想結束呢場爭論嘞。|0
mouzaakdung/019/019_114.opus|的確，當啲人不約而同噉，同情嗰個忠厚老實嘅井下青年，憎恨否定嗰個狡猾嘅井上青年嘅時候，毛澤東係唔同意呢種公正嘅睇法。|0
mouzaakdung/019/019_115.opus|佢甚至對呢個井下青年，一啲同情都冇。|0
mouzaakdung/019/019_116.opus|毛澤東的確有自己獨有嘅思考習慣。|0
mouzaakdung/019/019_117.opus|佢時時喺人們習慣嘅思維規律裏便擺脱出嚟，喺事物嘅幾個方面去分析問題。|0
mouzaakdung/019/019_118.opus|呢點，可能係佢成為一個思想家所必要嘅。|0
mouzaakdung/019/019_119.opus|好與壞，大與小，快與慢，強與弱，真與假，美與醜，善與惡，等等之間，佢會睇到佢哋之間嘅轉化。|0
mouzaakdung/019/019_120.opus|變化、運動、發展係永恆嘅，事物都係一分為二嘅。|0
mouzaakdung/019/019_121.opus|五十年代，毛澤東曾經陪民主人士去十三陵遊覽。|0
mouzaakdung/019/019_122.opus|佢哋將十三個陵墓逐個都睇過，見到皇陵嗰種殘破嘅敗跡，不少人發出慨歎。|0
mouzaakdung/019/019_123.opus|不少人向毛澤東建議：喺國泰民安嘅時期呢，就應該將呢十三個陵啊修復返佢哋，畀人們參觀。|0
mouzaakdung/019/019_124.opus|毛澤東面對斷壁頹垣，碎瓦亂磚，草木斜陽，發表咗噉樣嘅意見，佢話：|0
mouzaakdung/019/019_125.opus|呢啲皇帝想不朽，真係可笑亦可悲啊。|0
mouzaakdung/019/019_126.opus|用勞動人民嘅血汗為自己立碑，簡直係可恨。|0
mouzaakdung/019/019_127.opus|真正嘅碑，應該立喺歷史嘅記載上，立喺人民嘅心裏便。|0
mouzaakdung/019/019_128.opus|噉先至叫做豐碑，噉先至叫做不朽嘛。|0
mouzaakdung/019/019_129.opus|破壞咗嘅嘢，就不必再要去花大氣力修復咯。|0
mouzaakdung/019/019_130.opus|破敗，先至係佢哋應有歷史真實。|0
mouzaakdung/019/019_131.opus|人們喺呢處應該想到歷史，睇到歷史嘅演變。|0
mouzaakdung/019/019_132.opus|的確，當人們嚟到呢個皇陵嘅時候，如果能夠面對此境，發思古之幽情，想象呢個廢墟當年嘅盛況，同佢嘅興衰榮辱；|0
mouzaakdung/019/019_133.opus|而想象，往往比眼前更豐富噉就夠喇。|0
mouzaakdung/019/019_134.opus|十三陵，留低嘅係歷史，佢嘅價值早就超過皇陵嘅本身。|0
mouzaakdung/019/019_135.opus|毛澤東喜歡從相反嘅另一面去分析事物，呢個係長久以來嘅習慣。|0
mouzaakdung/019/019_136.opus|呢個，可能係佢能夠得出一啲比較準確嘅判斷嘅來源。|0
mouzaakdung/019/019_137.opus|因為佢唔單止睇到人們容易睇到嘅嗰一方面，亦睇到咗人們唔容易睇到，極容易忽略嘅嗰一面。|0
mouzaakdung/019/019_138.opus|毛澤東多次精讀紅樓夢，佢係將呢部書作為歷史嚟讀嘅。|0
mouzaakdung/019/019_139.opus|因此佢話：唔讀紅樓夢，就唔了解封建社會。|0
mouzaakdung/019/019_140.opus|主席有一日忽然間問小孟話：|0
mouzaakdung/019/019_141.opus|孟夫子，你睇過紅樓夢嘛？|0
mouzaakdung/019/019_142.opus|小孟話：第啲書就冇睇過，呢本書呀我真係睇過一次㗎。|0
mouzaakdung/019/019_143.opus|哦，睇過紅樓夢呀？噉你講嚟聽下，有咩嘢想法。|0
mouzaakdung/019/019_144.opus|呢本書好睇嘛？|0
mouzaakdung/019/019_145.opus|有啲地方好好睇㗎，劉姥姥入大觀園，嗰段寫得真係有意思喇。|0
mouzaakdung/019/019_146.opus|不過有啲地方，我唔係點睇得懂嘅。|0
mouzaakdung/019/019_147.opus|係啊，紅樓夢我都睇過十幾次嘞，有啲地方都仲係未睇懂，呢點唔奇怪嘛。|0
mouzaakdung/019/019_148.opus|主席啊，我點解睇到最收尾，見到佢哋嘅家族四分五裂，家境敗落嘅時候，個心裏便呀，硬係有啲同情嘅呢？|0
mouzaakdung/019/019_149.opus|係咩？唔淨止你同情啊，我亦同情啊。|0
mouzaakdung/019/019_150.opus|不過我一諗，就唔同情喇。|0
mouzaakdung/019/019_151.opus|榮國府、寧國府嘅敗落，只不過係暫時喪失咗食人嘅權力。|0
mouzaakdung/019/019_152.opus|呢個府同嗰個府嘅此起彼落，不過係狗咬狗嘅輸贏啫，同情係大可不必嘅。|0
mouzaakdung/019/019_153.opus|我同情林黛玉，不過呢就唔喜歡賈寶玉嘅。|0
mouzaakdung/019/019_154.opus|佢對咁多個女仔都好好嘅，噉算係咩嘢喎，一啲都唔專一嘅。|0
mouzaakdung/019/019_155.opus|林黛玉有句説話講得好啊：|0
mouzaakdung/019/019_156.opus|不是東風壓倒西風，就是西風壓倒東風。|0
mouzaakdung/019/019_157.opus|佢係個好有頭腦嘅女仔，但係佢嘅脾氣呢，亦好得人驚嘅。|0
mouzaakdung/019/019_158.opus|賈寶玉，係個好有性格嘅男仔嚟㗎，佢對女仔好，係因為佢覺得女仔受壓嘛。|0
mouzaakdung/019/019_159.opus|大觀園裏便嘅女仔，總係比嗰啲男人乾淨得多。|0
mouzaakdung/019/019_160.opus|你呀仲唔懂賈寶玉。|0
mouzaakdung/019/019_161.opus|仲有一次，主席同小孟談到俄國嘅普希金。|0
mouzaakdung/019/019_162.opus|本來，主席好少談到外國嘅作家嘅，但係呢次突然間提到普希金嘞。|0
mouzaakdung/019/019_163.opus|主席話：俄國有個詩人普希金，佢寫咗一個童話，漁夫和金魚的故事，我非常喜歡啊。|0
mouzaakdung/019/019_164.opus|小孟話：漁夫和金魚的故事，我讀小學嘅時候睇過呢齣動畫片啫，嗰個貪心嘅老太婆啊，真係可惡喇。|0
mouzaakdung/019/019_165.opus|你就係會睇到嗰個老太婆嘅貪心，太過可惡。|0
mouzaakdung/019/019_166.opus|不過呢，你冇睇到呢個貪心之中，有可愛嘅一面喇。|0
mouzaakdung/019/019_167.opus|個老太婆一味要老頭子去問金魚要呢樣要嗰樣，最後仲要做女王，仲要叫金魚嚟服侍佢。|0
mouzaakdung/019/019_168.opus|金魚嬲喇，老太婆仲唔係一切都冇咗咯，只係得返個爛木盆。|0
mouzaakdung/019/019_169.opus|一個人貪得無厭係唔好，但係人要貪得有厭，恐怕世界就唔前進咯。|0
mouzaakdung/019/019_170.opus|你話係唔係呢個道理吖？|0
mouzaakdung/019/019_171.opus|都滿足咯，到咗厭嘅程度，噉仲要變革，仲要追求乜嘢呢？|0
mouzaakdung/019/019_172.opus|呢個又係毛澤東嘅觀點，佢贊成老太婆嘅追求。|0
mouzaakdung/019/019_173.opus|孟錦雲嘅結論係：主席嘅睇法，成日同我哋唔同嘅，呢個人呀真係怪嘞。|0
mouzaakdung/019/019_174.opus|小張亦有同樣嘅睇法：|0
mouzaakdung/019/019_175.opus|佢就係怪，你話係黑嘅，佢偏要話係白嘅，佢喜歡對立嘅。|0
mouzaakdung/019/019_176.opus|難怪年青時代嘅毛澤東，老師喺畀佢嘅詩嘅評語裏便，就稱佢為怪才。|0
mouzaakdung/019/019_177.opus|仲係毛澤東經常講嘅嗰句説話：你哋叫做只知其一，不知其二啊。|0
mouzaakdung/019/019_178.opus|小孟話：我哋成日係只知其一，不知其二，你呢，成日係又知其一，又知其二。|0
mouzaakdung/019/019_179.opus|毛澤東係個怪才，佢嘅才，可能係來自於佢嘅怪。|0
mouzaakdung/020/020_001.opus|一九七六年四月五日，喺中國嘅首都，喺首都嘅中心，天安門廣場，發生咗震驚中外嘅天安門事件。|0
mouzaakdung/020/020_002.opus|當時，各大報紙都按照中央定咗嘅調子，喺頭版頭條，進行咗報道宣傳：|0
mouzaakdung/020/020_003.opus|天安門廣場事件説明了什麼？|0
mouzaakdung/020/020_004.opus|天安門廣場的反革命政治事件；|0
mouzaakdung/020/020_005.opus|關於天安門反革命政治事件的真相；|0
mouzaakdung/020/020_006.opus|走資派還在走，黨內確有資產階級；|0
mouzaakdung/020/020_007.opus|天安門廣場反革命事件剖析；|0
mouzaakdung/020/020_008.opus|鄧小平是天安門廣場反革命事件的總後台；|0
mouzaakdung/020/020_009.opus|偉大的勝利，等等等等。|0
mouzaakdung/020/020_010.opus|赫然醒目嘅大標題，聳人聽聞嘅事件經過報道之後，啲人睇咗，既係忿忿不平，懷疑不解，又慶幸自己冇卷咗入去。|0
mouzaakdung/020/020_011.opus|有啲丈夫對曾經係不安分嘅妻子話：我嗰日唔畀你去天安門啱咯啩？|0
mouzaakdung/020/020_012.opus|你嗰日如果去咗啊，講唔埋早就畀人拉咗去喇。|0
mouzaakdung/020/020_013.opus|白髮蒼蒼嘅母親對兒子話：以後呢種事啊，千祈唔好去湊熱鬧。|0
mouzaakdung/020/020_014.opus|你知道係乜嘢事吖，唔好出去四圍走喇，記住啊。|0
mouzaakdung/020/020_015.opus|班主任老師對年幼個學生話：階級敵人就係利用你哋嘅無知。|0
mouzaakdung/020/020_016.opus|你哋見到人哋抄天安門廣場嘅詩詞，你哋亦跟住去抄，結果點啊？|0
mouzaakdung/020/020_017.opus|某某同學仲攞返嚟朗誦添，太幼稚喇。|0
mouzaakdung/020/020_018.opus|天安門廣場事件發生之後，機關、學校、工廠、各單位嘅層層領導，按照上級佈置落嚟嘅任務，召開大大小小嘅會議，講天安門事件嘅嚴重性。|0
mouzaakdung/020/020_019.opus|凡係嗰幾日去過天安門嘅要登記，寫過、抄過悼念總理嘅詩詞嘅要上交。|0
mouzaakdung/020/020_020.opus|知情嘅揭發，檢舉嘅有功。|0
mouzaakdung/020/020_021.opus|一系列嘅活動使到人人自危，個個擔心，家家緊張。|0
mouzaakdung/020/020_022.opus|喺嗰陣，幾多人憂心忡忡啊。|0
mouzaakdung/020/020_023.opus|聽講，某某某畀人拉咗去喇。|0
mouzaakdung/020/020_024.opus|唉，某某真係夠運滯㗎喇，嗰日只係喺天安門經過啫，亦冇做乜嘢，噉就圈埋入去喇。|0
mouzaakdung/020/020_025.opus|聽講啊，工人民兵用棍打死咗唔少人啊。|0
mouzaakdung/020/020_026.opus|紀念碑都瀄滿晒血喇，天光之前呀，先至用水龍頭衝乾淨嘅啫嘛。|0
mouzaakdung/020/020_027.opus|人們嘅猜測，社會上嘅傳聞，老百姓嘅憂慮，繪聲繪影嘅描述，充斥住中國社會嘅空間。|0
mouzaakdung/020/020_028.opus|北京、天津、南京、上海、廣州等等嘅大城市不必講喇。|0
mouzaakdung/020/020_029.opus|即使係火車都唔通嘅窮鄉僻壤，為咗宣傳毛澤東思想先至安咗大喇叭嘅場院裏便，亦廣播住天安門事件嘅真相。|0
mouzaakdung/020/020_030.opus|噉，天安門廣場嘅事件，喺中南海裏便引起咗點樣嘅反響呢？|0
mouzaakdung/020/020_031.opus|七六年四月六日下午，天安門事件，已經過去咗兩日喇。|0
mouzaakdung/020/020_032.opus|但係事件之後嘅政治影響，紛紛雜雜嘅論説，正係喺頂峰時期。|0
mouzaakdung/020/020_033.opus|小孟按照規定，喺離開主席卧室好近嘅房間裏便休息咗四個小時之後，嚟接小張嘅班。|0
mouzaakdung/020/020_034.opus|速可眠嘅藥力雖然仲未過去啊，但係小孟必須強迫自己清醒過嚟，唔能夠以一面倦容噉，出現喺主席嘅面前㗎嘛。|0
mouzaakdung/020/020_035.opus|佢用冷水出力咁拍自己嘅額頭，抹返乾塊面，又用手一次一次噉自我按摩，佢完全清醒嘞。|0
mouzaakdung/020/020_036.opus|當小孟行去毛澤東嘅卧室嘅時候，聽見卧室裏便説説笑笑。|0
mouzaakdung/020/020_037.opus|一向係好安靜嘅卧室，今日點解咁熱鬧呢？|0
mouzaakdung/020/020_038.opus|呢個係小孟入嚟工作之後極少碰見嘅情景。|0
mouzaakdung/020/020_039.opus|佢記得七五年嘅夏天，佢入咗中南海四個幾月，對佢好熱情嘅毛澤東突然間變得冷漠起嚟。|0
mouzaakdung/020/020_040.opus|小孟有幾次同佢講説話佢都唔願理睬。|0
mouzaakdung/020/020_041.opus|一係呢，就用手向外便擺下，意思係叫佢離開，顯然個心好煩啊。|0
mouzaakdung/020/020_042.opus|點解呢？我喺邊處得罪咗佢呢？|0
mouzaakdung/020/020_043.opus|開始嘅時候，主席唔係噉㗎。|0
mouzaakdung/020/020_044.opus|講故事，開玩笑，唱京戲，喺大廳裏便跳舞，生活得好好㗎。|0
mouzaakdung/020/020_045.opus|小孟思前想後搵唔到答案，佢將自己嘅想法同張姐講咗，佢話：|0
mouzaakdung/020/020_046.opus|張姐啊，你見到主席高興嘅時候，你幫我問下，佢到底對我有咩嘢意見，點解一味對我發脾氣啫。|0
mouzaakdung/020/020_047.opus|張玉鳳話：唉，對你係噉樣，對我亦都係噉樣，經常鐘意發火。|0
mouzaakdung/020/020_048.opus|有機會我問下佢啦。|0
mouzaakdung/020/020_049.opus|聽小張噉講，小孟一諗又係噃，佢想起冇幾耐之前發生嘅一件事。|0
mouzaakdung/020/020_050.opus|嗰日，亦係小孟瞓覺之後嚟接小張嘅班。|0
mouzaakdung/020/020_051.opus|佢啱啱行到主席卧室門口，就聽見裏面有人大聲噉嘈喇：你同我滾！|0
mouzaakdung/020/020_052.opus|小孟聽出係主席大聲噉喝，把聲呀，係竭盡全力發出嚟嘅。|0
mouzaakdung/020/020_053.opus|滾就滾，邊個唔畀我走佢就係狗。|0
mouzaakdung/020/020_054.opus|小孟又聽見小張嗰把唔係點高，但係亦顯得好激動嘅聲音。|0
mouzaakdung/020/020_055.opus|小張嘅説話，講得又快又急。|0
mouzaakdung/020/020_056.opus|你鬧我係狗，你，你。|0
mouzaakdung/020/020_057.opus|主席顯然係嬲到發抖嘞。|0
mouzaakdung/020/020_058.opus|小孟聽到呢處，唔知應該入去呢定係應該行開嘞。|0
mouzaakdung/020/020_059.opus|佢個心啊又緊張又好奇。|0
mouzaakdung/020/020_060.opus|毛澤東亦係人，亦係一個鐘意發脾氣嘅老人。|0
mouzaakdung/020/020_061.opus|佢亦係同普通人一樣，要嘈交，要發嬲。|0
mouzaakdung/020/020_062.opus|後嚟小孟聽講，主席仲將小張鬧佢係狗嘅説話寫喺張紙上便。|0
mouzaakdung/020/020_063.opus|呢張紙，仲交咗畀有關工作人員。|0
mouzaakdung/020/020_064.opus|呢件事，使小孟睇到咗一個作為凡人嘅毛澤東。|0
mouzaakdung/020/020_065.opus|過咗幾日，小張話畀小孟聽：我問過主席喇，佢話你啊嚇親佢喇。|0
mouzaakdung/020/020_066.opus|佢房間裏便特別靜嘅，佢話，你入房間嘅時候，一啲聲都冇，突然間出現喺佢面前，經常將佢嚇一跳。|0
mouzaakdung/020/020_067.opus|噉你以後入房間嘅時候，先畀啲聲音佢聽下先，比如，咳嗽一聲啊，或者個鼻出啲氣啊噉，噉佢就有咗思想準備喇。|0
mouzaakdung/020/020_068.opus|就係咁啲多事啫。|0
mouzaakdung/020/020_069.opus|哎呀呢啲事我真係唔知道㗎。|0
mouzaakdung/020/020_070.opus|主席又係嘅，有咩嘢唔啱嘅就直接講咯，又唔講，邊個知道咩嘢一回事啫。|0
mouzaakdung/020/020_071.opus|主席嘅房間裏便，經常係靜嚶嚶嘅，靜到彷彿一切都已經瞓着晒噉。|0
mouzaakdung/020/020_072.opus|今日係邊個喺裏便同佢談笑呢？|0
mouzaakdung/020/020_073.opus|小孟不由自主噉停低腳步，企喺門口仔細一聽，哦，裏面嘅人仲好多添噃。|0
mouzaakdung/020/020_074.opus|呢個時候，江青正在講嘢，佢把聲好容易認嘅。|0
mouzaakdung/020/020_075.opus|小孟聽咗一聽，就行入去嘞。|0
mouzaakdung/020/020_076.opus|因為呢個係職責，已經到咗佢上班嘅時間，任何人都冇阻止佢入主席房間嘅權力。|0
mouzaakdung/020/020_077.opus|佢係嚟工作嘅，嚟值班嘅。|0
mouzaakdung/020/020_078.opus|小孟入咗房間，仿佛邊個都冇發現佢。|0
mouzaakdung/020/020_079.opus|因為佢哋都談得太興奮喇，正在㷫緊，邊度仲顧得其他呢。|0
mouzaakdung/020/020_080.opus|小孟亦畀呢種從未見過嘅場面所吸引，佢企喺離主席床前有兩米左右嘅屏風前面，睇住眼前發生嘅一切。|0
mouzaakdung/020/020_081.opus|毛澤東嘅卧室裏便除咗江青之外，仲有毛遠新、王洪文、姚文元同張春橋。|0
mouzaakdung/020/020_082.opus|王洪文、張春橋就坐喺主席張床左便嘅軟椅上便。|0
mouzaakdung/020/020_083.opus|姚文元坐喺床前面稍為遠一啲嘅一張沙發上便。|0
mouzaakdung/020/020_084.opus|毛遠新同江青，分別坐喺離主席張床只有尺幾遠嘅挨拼椅上便。|0
mouzaakdung/020/020_085.opus|主席係半瞓半坐噉，挨喺佢嗰張大床上便。|0
mouzaakdung/020/020_086.opus|頭，靠喺豎起嚟嘅大枕頭上便。|0
mouzaakdung/020/020_087.opus|江青過去喺主席面前一向都整成係温文爾雅，而家就唔係喇，簡直有啲手舞足蹈喇。|0
mouzaakdung/020/020_088.opus|小孟喺主席身邊工作嘅一年幾，江青嚟過幾次，但係小孟從來冇見過江青今日噉樣嘅。|0
mouzaakdung/020/020_089.opus|佢冇見過江青咁興奮，咁無拘無束。|0
mouzaakdung/020/020_090.opus|更加使到小孟吃驚同迷惑不解嘅呢係，佢從來冇見過主席允許江青喺佢面前噉樣嘅。|0
mouzaakdung/020/020_091.opus|江青唔淨止喺度講啊，仲不時咁企起嚟，用手喺度比劃。|0
mouzaakdung/020/020_092.opus|佢正在向主席匯報天安門廣場嘅反革命事件嘅經過。|0
mouzaakdung/020/020_093.opus|佢啊不愧係演員出身啊，佢嘅講述，繪聲繪色。|0
mouzaakdung/020/020_094.opus|江青話：嗰幫反革命暴徒，冇想到工人民兵嚟得咁迅速嘅。|0
mouzaakdung/020/020_095.opus|其實啲民兵，早就埋伏喺中山公園、文化宮、二十八中喇。|0
mouzaakdung/020/020_096.opus|一聲號令啫，天安門廣場燈火通明，十萬工人民兵一齊出動，一下就將佢哋圍到水泄不通。|0
mouzaakdung/020/020_097.opus|佢哋大多數人束手就擒，有啲頑固分子仲想反抗噃，工人民兵啲棍呀，就將佢哋囂張氣焰壓落去喇。|0
mouzaakdung/020/020_098.opus|佢哋一個二個跪喺地下求饒，真係大快人心啊。|0
mouzaakdung/020/020_099.opus|江青竭力將呢場人民大眾自發嘅抗暴鬥爭，描繪成一個有預謀、有組織嘅行動，一個反革命事件。|0
mouzaakdung/020/020_100.opus|一切可以借用嘅例子，都畀佢誇大到聳人聽聞嘅地步。|0
mouzaakdung/020/020_101.opus|江青呢一切嘅匯報，都喺度説明走資派還在走，走資派正在瘋狂反撲。|0
mouzaakdung/020/020_102.opus|江青一便講，一便察顏觀色，憑住佢嘅感覺，憑住佢畢竟同主席生活咗多年嘅了解，佢可以猜測到乜嘢嘢，能夠更好噉影響主席。|0
mouzaakdung/020/020_103.opus|江青喺毛澤東嘅眼神裏便，漸漸噉，睇出咗共鳴。|0
mouzaakdung/020/020_104.opus|呢種共鳴，係佢通向毛澤東心靈嘅一座小橋。|0
mouzaakdung/020/020_105.opus|佢必須全力以赴噉，嚟加固呢座小橋。|0
mouzaakdung/020/020_106.opus|於是佢不停咁講，不停咁比劃，佢怕一停落嚟，一切都隨之破滅。|0
mouzaakdung/020/020_107.opus|毛遠新係江青嘅得力助手，佢哋互通信息，同壕共戰。|0
mouzaakdung/020/020_108.opus|毛遠新自從七五年秋天到北京之後，做咗政治局同毛主席之間嘅聯絡員，經常往來於主席同政治局之間。|0
mouzaakdung/020/020_109.opus|佢同毛澤東嘅頻繁接觸交談之中啊，得知主席嘅觀點同態度，於是就乘隙而入，竭力投其所好，取得毛澤東嘅信任。|0
mouzaakdung/020/020_110.opus|天安門事件呢幾日，真係忙到毛遠新啊不得了，佢不斷噉向毛澤東匯報天安門廣場嘅情況。|0
mouzaakdung/020/020_111.opus|佢匯報話：幾日嚟，去天安門廣場紀念碑送花圈嘅，每日有幾萬人，有時多到二十萬人次。|0
mouzaakdung/020/020_112.opus|佢哋有啲仲致悼詞，貼小字報、標語、傳單、詩詞。|0
mouzaakdung/020/020_113.opus|內容表面係悼念總理，實際上係搞分裂，有啲直接攻擊毛主席，語言極為惡毒啊。|0
mouzaakdung/020/020_114.opus|佢哋用死人壓活人。|0
mouzaakdung/020/020_115.opus|廣場上嘅反革命暴徒正在鬧事啊，佢哋肯定有後台嘅，佢哋有一個地下嘅裴多菲俱樂部，等等等等。|0
mouzaakdung/020/020_116.opus|天安門事件嘅前前後後，毛遠新幾乎每日都嚟見毛澤東。|0
mouzaakdung/020/020_117.opus|佢匯報咗唔少情況，但係呢，亦隱瞞咗唔少事實。|0
mouzaakdung/020/020_118.opus|張春橋、姚文元、王洪文冇咩嘢插話，只係喺聽江青、毛遠新匯報嘅時候，多多少少噉添油加醋啫。|0
mouzaakdung/020/020_119.opus|張春橋話：天安門事件，實際就係中國嘅匈牙利事件。|0
mouzaakdung/020/020_120.opus|姚文元話：呢幫反革命分子，就係有預謀、有組織、有計劃嘅。|0
mouzaakdung/020/020_121.opus|張春橋又插咗一句話：呢幫傢伙寫嗰啲反動詩詞，就係要推出鄧小平做納吉。|0
mouzaakdung/020/020_122.opus|王洪文話：我哋呢一仗呀打得漂亮啊。|0
mouzaakdung/020/020_123.opus|毛澤東唔單止喺度聽，而且仲發問，佢話：|0
mouzaakdung/020/020_124.opus|廣場呢啲情況，你哋有冇親眼見到啊？|0
mouzaakdung/020/020_125.opus|江青話：我同春橋、文元佢哋，喺人大會堂嘅東大廳，睇現場錄像，睇得一清二楚。|0
mouzaakdung/020/020_126.opus|呢次科學院新搞嘅錄像設備，相當方便嘅。|0
mouzaakdung/020/020_127.opus|主席如果想睇嘅話，可以將錄像放畀你睇下。|0
mouzaakdung/020/020_128.opus|我冇咁大興趣睇呢啲嘢，算咯。|0
mouzaakdung/020/020_129.opus|毛澤東擺下手。|0
mouzaakdung/020/020_130.opus|江青睇出主席有啲嬲喇。|0
mouzaakdung/020/020_131.opus|近十年嘅文化大革命，紛紛亂亂嘅事件，四處告急、告危、告狀嘅事情，早就使到毛澤東感覺疲倦不堪。|0
mouzaakdung/020/020_132.opus|喺佢發動呢場史無前例嘅文化大革命嘅時候，佢絕對冇想到，會出現咁多難以應付嘅局面。|0
mouzaakdung/020/020_133.opus|佢亦唔可能將革命嘅全部過程想得咁周到嘅，主旨係有嘅，總體設計並唔完善。|0
mouzaakdung/020/020_134.opus|就好似，要起一座大廈，先清理地基，再按圖紙興建，呢個係總體設想。|0
mouzaakdung/020/020_135.opus|不過點樣清理地基，點樣設計構圖，大廈係乜嘢式樣嘅；|0
mouzaakdung/020/020_136.opus|幾多層，每層幾多個房間，外部內部點樣裝修。|0
mouzaakdung/020/020_137.opus|呢一切都未仔細考慮好嘅時候，甚至圖紙都仲未畫完，只係勾勒一個輪廓嘅時候，就開始動工嘞。|0
mouzaakdung/020/020_138.opus|你噉能夠唔亂咩？|0
mouzaakdung/020/020_139.opus|噉能夠唔漏洞百出咩？|0
mouzaakdung/020/020_140.opus|呢間大廈能夠建好咩？|0
mouzaakdung/020/020_141.opus|但係毛澤東係個一不做二不休嘅強者，毛澤東認為軟弱、動搖同退縮，係一個人最可恥嘅表現。|0
mouzaakdung/020/020_142.opus|宋江，就係古典文學當中佢厭惡嘅形象之一嘞。|0
mouzaakdung/020/020_143.opus|不到長城非好漢。|0
mouzaakdung/020/020_144.opus|問蒼茫大地，誰主沉浮。|0
mouzaakdung/020/020_145.opus|數風流人物，還看今朝。|0
mouzaakdung/020/020_146.opus|毛澤東係一個好勝嘅人，一個無所畏懼嘅男子漢。|0
mouzaakdung/020/020_147.opus|佢唔單止有堅強嘅意志力，有豐富嘅鬥爭經驗，有無與倫比嘅首創精神，有對共產主義事業必勝嘅堅定信念。|0
mouzaakdung/020/020_148.opus|而且，仲有其他嘅特點。|0
mouzaakdung/020/020_149.opus|佢深信自己嘅見解係正確嘅，佢堅信自己代表住真理。|0
mouzaakdung/020/020_150.opus|因此，佢一切努力都有成就嘅。|0
mouzaakdung/020/020_151.opus|儘管佢亦認為錯誤係難免嘅，不過有錯誤，亦係可以嘅。|0
mouzaakdung/020/020_152.opus|但係佢對文化大革命嘅態度，係喺肯定嘅前提之下，進行一啲小修小補。|0
mouzaakdung/020/020_153.opus|佢決唔容許懷疑文化大革命嘅成績。|0
mouzaakdung/020/020_154.opus|凡係擋住佢嘅道路嘅，就係佢嘅敵人。|0
mouzaakdung/020/020_155.opus|即使係多年共事嘅戰友，佢亦唔允許反對佢。|0
mouzaakdung/020/020_156.opus|就噉樣，使佢發動嘅文化大革命竟然長達十年之久。|0
mouzaakdung/020/020_157.opus|但係一系列嘅動亂，已令佢難免有啲心灰意懶咯。|0
mouzaakdung/020/020_158.opus|十年嘅動盪，至令佢有啲身心交瘁嘞。|0
mouzaakdung/020/020_159.opus|佢早就希望有一種平靜。|0
mouzaakdung/020/020_160.opus|動與靜，總係相輔相成嘅：久靜思動，久動思靜。|0
mouzaakdung/020/020_161.opus|月盈則虧，水滿則溢；|0
mouzaakdung/020/020_162.opus|久坐思動，物極必反。|0
mouzaakdung/020/020_163.opus|呢啲古老嘅諺語，對於讀古書讀得好多嘅毛澤東嚟講係太過熟悉嘞。|0
mouzaakdung/020/020_164.opus|佢而家需要嘅係一種安靜。|0
mouzaakdung/020/020_165.opus|因此，佢曾經發出安定團結嘅指示。|0
mouzaakdung/021/021_001.opus|天安門前嘅騷亂，畢竟使到毛澤東感覺到心煩。|0
mouzaakdung/021/021_002.opus|佢聽咗江青、毛遠新嘅講述，更加增加咗佢呢種情緒。|0
mouzaakdung/021/021_003.opus|佢認為係有人破壞安定團結，破壞文化大革命嘅成果。|0
mouzaakdung/021/021_004.opus|凡係違背佢意志嘅，就係反革命。|0
mouzaakdung/021/021_005.opus|佢雖然係靜一靜噉聽完江青一班人嘅匯報，佢雖然問題唔多，但係佢內心深處，卻係翻卷住波瀾。|0
mouzaakdung/021/021_006.opus|佢揸住嘅鉛筆不停咁轉動。|0
mouzaakdung/021/021_007.opus|佢雖然面無表情，嗰雙眼，仲係偶然露出憤怒嘅眼光。|0
mouzaakdung/021/021_008.opus|有幾次佢緊緊噉皺住眉頭，從呢啲動靜可以睇出佢嘅內心嘅激動。|0
mouzaakdung/021/021_009.opus|當毛遠新講到鄧小平，係天安門事件嘅後台嘅時候，毛澤東好嬲噉講咗一句：|0
mouzaakdung/021/021_010.opus|犯案，不得人心啊。|0
mouzaakdung/021/021_011.opus|毛澤東喺聽完匯報之後，同天安門事件定咗性嘞，佢話：|0
mouzaakdung/021/021_012.opus|天安門前，又燒，又打，係反革命性質。|0
mouzaakdung/021/021_013.opus|嗰晚，江青又嚟喇。|0
mouzaakdung/021/021_014.opus|佢着住高級毛料做嘅好啱身嘅軍衣，孭住個軍包，步履匆匆。|0
mouzaakdung/021/021_015.opus|喺大廳撞到啱啱落班嘅小孟，江青話：|0
mouzaakdung/021/021_016.opus|小孟同志，我哋勝利喇，我哋今晚要慶祝我哋嘅勝利啊。|0
mouzaakdung/021/021_017.opus|江青帶咗茅台酒嚟，仲有豬頭肉、花生，佢請主席身邊嘅工作人員食。|0
mouzaakdung/021/021_018.opus|當然，包括張玉鳳同孟錦雲喇。|0
mouzaakdung/021/021_019.opus|江青向工作人員高舉起裝滿茅台酒嘅酒杯，碰完一杯又一杯。|0
mouzaakdung/021/021_020.opus|喺碰杯嘅慶賀聲中，佢感受到勝利嘅歡樂。|0
mouzaakdung/021/021_021.opus|佢喺登上女王寶座嘅路上又行咗一大步。|0
mouzaakdung/021/021_022.opus|天安門廣場早就風平浪靜，只有紀念碑四圍一時冇法子清掃乾淨嘅血跡，係尋日夜晚血腥鎮壓嘅見證。|0
mouzaakdung/021/021_023.opus|中南海裏便，亦已經無聲無息嘞。|0
mouzaakdung/021/021_024.opus|毛澤東憑住佢聽返嚟嘅匯報作出咗判斷。|0
mouzaakdung/021/021_025.opus|又過咗一日，四月七日晚八時正，全國各地人民廣播電台，同時播出咗中共中央，四月七日作出嘅兩個決議：|0
mouzaakdung/021/021_026.opus|中共中央，關於華國鋒同志，任中共中央第一副主席、國務院總理的決議；|0
mouzaakdung/021/021_027.opus|中共中央，關於撤銷鄧小平黨內外一切職務的決議。|0
mouzaakdung/021/021_028.opus|兩項決議，都係根據偉大領袖毛主席提議，中共中央政治局一致通過嘅。|0
mouzaakdung/021/021_029.opus|呢啲，就係天安門事件喺中南海裏便演出嘅一幕片段。|0
mouzaakdung/021/021_030.opus|佢時間好短，不過呢個片段，決定咗呢個震驚中外嘅事件嘅性質。|0
mouzaakdung/021/021_031.opus|最近一段時間，毛澤東嘅身體時好時壞。|0
mouzaakdung/021/021_032.opus|但係總嘅趨勢呢，係越嚟越差喇。|0
mouzaakdung/021/021_033.opus|對於呢一點，當然感覺最強烈嘅就係毛澤東自己嘞。|0
mouzaakdung/021/021_034.opus|隨住身體嘅時好時壞，毛澤東嘅情緒亦跟住變化。|0
mouzaakdung/021/021_035.opus|佢有時變得好急躁，好容易發火。|0
mouzaakdung/021/021_036.opus|呢日上午，毛澤東自己提出去大廳坐下。|0
mouzaakdung/021/021_037.opus|噉小孟就扶住佢喺卧室出嚟，穿過十幾米長嘅闊闊嘅走廊，就嚟到會客廳。|0
mouzaakdung/021/021_038.opus|毛澤東坐喺大廳裏便，提出要睇下當日嘅大參考報。|0
mouzaakdung/021/021_039.opus|小孟就喇喇聲去將報紙攞嚟，又同毛主席，換咗睇書報用嘅眼鏡。|0
mouzaakdung/021/021_040.opus|然後呢，自己搬咗一張小沙發椅，放喺主席嘅對面，自己坐低，用手舉住報紙畀主席睇。|0
mouzaakdung/021/021_041.opus|呢啲係習慣嘅做法嘞。|0
mouzaakdung/021/021_042.opus|因為毛澤東嘅手震得好厲害，所以佢自己要睇書睇報紙嘅時候呢，有時就叫小張，或者小孟幫佢舉住嚟睇。|0
mouzaakdung/021/021_043.opus|小孟一便舉住報紙，一便仲要注意住主席嘅目光，隨時調整位置。|0
mouzaakdung/021/021_044.opus|小孟舉住報紙越舉越高。|0
mouzaakdung/021/021_045.opus|唔知係攰呢，定係疏忽嘞，上升嘅速度超過咗主席閲讀嘅速度。|0
mouzaakdung/021/021_046.opus|突然間，啪一聲，毛澤東用手將報紙打咗落地。|0
mouzaakdung/021/021_047.opus|小孟嚇咗一跳，快啲喺地下執返起報紙佢連忙話：主席，對唔住啊，係我唔啱，你唔好嬲吓。|0
mouzaakdung/021/021_048.opus|滾出去！|0
mouzaakdung/021/021_049.opus|毛澤東大聲噉喝，塊面漲到通紅。|0
mouzaakdung/021/021_050.opus|小孟當然冇因此就滾啦，佢知道呢啲係主席心情煩躁嘅表現。|0
mouzaakdung/021/021_051.opus|喺呢段時間，佢經常喜怒無常。|0
mouzaakdung/021/021_052.opus|為咗一啲小事，佢就會激動，佢要宣泄內心嘅煩惱。|0
mouzaakdung/021/021_053.opus|小孟知道佢過一陣呢就會好㗎喇，而且每次都會向小孟道歉㗎。|0
mouzaakdung/021/021_054.opus|顯得温和可親嘅毛澤東，竟然有時憤怒到大聲哮叫。|0
mouzaakdung/021/021_055.opus|佢能夠閒靜，又能夠幽默活潑。|0
mouzaakdung/021/021_056.opus|愉快嘅時候，經常用佢嗰把細高而略帶沙啞嘅嗓音，哼唱喜愛嘅昆曲、京劇。|0
mouzaakdung/021/021_057.opus|就唔理拖到幾長嘅音節都好，佢都要去完成嘅。|0
mouzaakdung/021/021_058.opus|發嬲嘅時候呢，佢會揮手哮叫難以自制。|0
mouzaakdung/021/021_059.opus|佢有堅強嘅自信，又時常有自苦嘅懷疑。|0
mouzaakdung/021/021_060.opus|佢能夠自覺為超人，去毀滅、去建設呢個世界。|0
mouzaakdung/021/021_061.opus|但係又覺得無能為力，唔能夠移動路上嘅一木一石。|0
mouzaakdung/021/021_062.opus|晚年嘅毛澤東，內心世界更加係矛盾重重，各種心態交替出現。|0
mouzaakdung/021/021_063.opus|喺呢段時間，毛澤東更多嘅係喺度沉思，十分平靜噉思索緊啲咩嘢。|0
mouzaakdung/021/021_064.opus|呢點，連並唔敏感嘅小孟亦察覺到嘞。|0
mouzaakdung/021/021_065.opus|所以每當，主席喺度閉目養神嘅時候，小孟總係盡力唔去打攪佢。|0
mouzaakdung/021/021_066.opus|呢個時候，屋裏便就靜到出奇。|0
mouzaakdung/021/021_067.opus|小孟坐喺離主席冇幾遠嘅沙發椅上，靜一靜噉睇住主席。|0
mouzaakdung/021/021_068.opus|佢諗：主席，喺度想乜嘢呢？|0
mouzaakdung/021/021_069.opus|眾所周知，毛澤東對書有一種特殊嘅嗜好。|0
mouzaakdung/021/021_070.opus|就算係到咗多病嘅垂暮之年啊，呢種嗜好不但冇減少，反而更趨強烈。|0
mouzaakdung/021/021_071.opus|一睇書啫，往往忘記一切。|0
mouzaakdung/021/021_072.opus|但係呢一排，主席攞起一本書，冇睇幾耐啫，又順手將書放埋一便嘞。|0
mouzaakdung/021/021_073.opus|好似身心都好疲乏，眯埋雙眼，好似喺度養神，又好似喺度思索。|0
mouzaakdung/021/021_074.opus|呢一日，毛澤東又喺度似睡非睡噉，挨喺沙發上發吽豆，右手嘅拇指仲不停噉彈住食指。|0
mouzaakdung/021/021_075.opus|小孟終於壓抑唔住自己嘅好奇，就細細聲問主席：|0
mouzaakdung/021/021_076.opus|主席，呢排你覺得點啊？|0
mouzaakdung/021/021_077.opus|係咪身體唔舒服啊？定係有咩嘢事呢？|0
mouzaakdung/021/021_078.opus|毛澤東聽小孟噉樣講，擘返開雙眼，睇嚟，佢並冇怪小孟打攪佢，亦唔反感小孟嘅提問，而係苦笑住回答話：|0
mouzaakdung/021/021_079.opus|話唔舒服呢，呢一排，係日日都唔舒服，好多事情，身不由己啊。|0
mouzaakdung/021/021_080.opus|身體係革命嘅本錢，睇嚟，我嘅本錢已經唔多咯。|0
mouzaakdung/021/021_081.opus|講到呢處，毛澤東好似沉入咗對往事嘅回憶。|0
mouzaakdung/021/021_082.opus|越係老年越容易回憶過去，毛澤東大概亦唔例外。|0
mouzaakdung/021/021_083.opus|啊往事啊，消逝嘅歲月裏便，既有飄逸浪漫，又有悽清哀怨；|0
mouzaakdung/021/021_084.opus|既有深邃堅毅，又有孤傲纏綿；|0
mouzaakdung/021/021_085.opus|既有激揚熱烈，又有抒放雄渾。|0
mouzaakdung/021/021_086.opus|往日大江壯闊嘅歌聲早就消失，連埋激流豪放嘅吶喊，亦都冇咗喇。|0
mouzaakdung/021/021_087.opus|唔通奔馳過嘅生命，只能夠化作雄偉同蒼茫嘅記憶，只能夠令人神往咩？|0
mouzaakdung/021/021_088.opus|毛澤東回憶佢嘅青年，佢嘅壯年，嗰陣時，佢唔知咩嘢叫做攰，咩嘢叫做疲倦。|0
mouzaakdung/021/021_089.opus|就算係五六十歲嘅時候，都仲可以連續工作幾個通宵。|0
mouzaakdung/021/021_090.opus|佢甚至懷疑過：佢會唔會老？會唔會攰？會唔會病？會唔會兩隻腳唔聽使？|0
mouzaakdung/021/021_091.opus|但係呢一切早就已經出現喇，無情嘅事實，真切嘅感受，使佢打破咗夢幻。|0
mouzaakdung/021/021_092.opus|唉人啊，真係矛盾百出，複雜萬分，神秘莫測。|0
mouzaakdung/021/021_093.opus|人生啊，痛苦多於歡樂，處處充滿住缺陷。|0
mouzaakdung/021/021_094.opus|年輕時代有精力，不過往往冇經驗；|0
mouzaakdung/021/021_095.opus|等到有經驗喇，人又老咗咯，又失去咗精力。|0
mouzaakdung/021/021_096.opus|二者難得兼而有之。|0
mouzaakdung/021/021_097.opus|我嘅家鄉有句俗話，叫做甘蔗冇兩頭甜。|0
mouzaakdung/021/021_098.opus|世上嘅美事難兩全喇。|0
mouzaakdung/021/021_099.opus|毛澤東沉默咗十幾分鍾之後，突然對小孟講咗噉樣一句説話。|0
mouzaakdung/021/021_100.opus|睇嚟，今日主席嘅精神唔錯，可能係前幾日一言不發，養精蓄鋭嘅結果喇。|0
mouzaakdung/021/021_101.opus|或者，係佢嗰個發達嘅思維系統，同獨特嘅思維方式，又覺得有咗用武之地啊。|0
mouzaakdung/021/021_102.opus|主席只係停咗一陣，又同小孟講喇：|0
mouzaakdung/021/021_103.opus|孟夫子，你見到我發吽豆，覺得奇怪係嘛？|0
mouzaakdung/021/021_104.opus|我自己亦覺得奇怪喇。|0
mouzaakdung/021/021_105.opus|我呢個人，唔能夠話冇值得回憶嘅事，不過我唔願喺回憶裏便過日子。|0
mouzaakdung/021/021_106.opus|我歷來主張，人，總係要向前看嘅。|0
mouzaakdung/021/021_107.opus|呢啲係幾十年養成嘅習慣喇。|0
mouzaakdung/021/021_108.opus|不過最近，都唔知點解嘅，一眯埋眼，往事，就不由自主噉嚟嘞，一幕一幕噉，好似過電影。|0
mouzaakdung/021/021_109.opus|連幾十年前嘅人同事，都好清楚嘅，你話怪唔怪呢？|0
mouzaakdung/021/021_110.opus|聽咗主席呢啲坦率真誠嘅談話，小孟不禁受咗感染，就不加思索噉話：|0
mouzaakdung/021/021_111.opus|主席啊，我聽人哋講，只有喺現實生活裏便唔痛快嘅人，先至鐘意回憶往事嘅。|0
mouzaakdung/021/021_112.opus|你咁大一個主席，仲有咩嘢事？|0
mouzaakdung/021/021_113.opus|聽到小孟衝口而出嘅説話，雖然，主席亦冇話高興或者唔高興嘅表情啊。|0
mouzaakdung/021/021_114.opus|不過説話一講出嚟，連胸無城府嘅小孟，似乎覺得有啲唔妥喇，佢突然間收咗口。|0
mouzaakdung/021/021_115.opus|見到小孟突然間唔講喇，主席好有興趣噉話：|0
mouzaakdung/021/021_116.opus|孟夫子，講得唔錯啊你，知無不言。|0
mouzaakdung/021/021_117.opus|講落去啦，我仲想聽呢。|0
mouzaakdung/021/021_118.opus|聽到主席噉樣講，小孟有啲唔好意思嘞，覺得講又唔係唔講亦唔係。|0
mouzaakdung/021/021_119.opus|但係見到主席咁有興趣，佢就繼續講喇：|0
mouzaakdung/021/021_120.opus|主席，我覺得你除咗身體唔好之外，其他方面都好好嘅。|0
mouzaakdung/021/021_121.opus|你嘅病如果能好好噉醫，聽醫生嘅説話，打針、食藥，會醫得好㗎。|0
mouzaakdung/021/021_122.opus|你呢個人呀就係怪唔鐘意醫病，有病點能夠話唔醫嘅呢？|0
mouzaakdung/021/021_123.opus|我如果係你啊，我就快啲醫好病，噉就成日都會高高興興㗎喇。|0
mouzaakdung/021/021_124.opus|成日都會高高興興，嗰個係你，小孟，我嘅孟夫子啊。|0
mouzaakdung/021/021_125.opus|你係主席吖嘛，你咁大一個主席，想點做就點做，想去邊度就去邊度咯。|0
mouzaakdung/021/021_126.opus|唔係好似我哋噉，講説話要先想下人哋鐘唔鐘意聽。|0
mouzaakdung/021/021_127.opus|做一件事亦都唔係咁容易嘅，你做咩嘢做唔到啫？|0
mouzaakdung/021/021_128.opus|你唔記得咗喇，決定華國鋒做總理，你同邊個都唔使商量，只係喺床上瞓咗兩日就決定嘞。|0
mouzaakdung/021/021_129.opus|咁大嘅事情你都能夠決定，仲有咩嘢事唔能夠決定嘅啫？|0
mouzaakdung/021/021_130.opus|毛澤東畀佢嘅半個小同鄉嘅坦率感染咗。|0
mouzaakdung/021/021_131.opus|佢喺小孟呢處，聽到咗心裏話，聽到咗真話，呢點對佢嚟講真係難得。|0
mouzaakdung/021/021_132.opus|所以佢覺得好開心好高興，竟然哈哈聲笑起上嚟。|0
mouzaakdung/021/021_133.opus|主席笑完喇，小孟問佢：我講得啱唔啱啊？|0
mouzaakdung/021/021_134.opus|你講得又啱，又唔啱。|0
mouzaakdung/021/021_135.opus|主席好認真噉回答，主席又話：|0
mouzaakdung/021/021_136.opus|話你啱呢，係因為我講嘅説話確實算數。|0
mouzaakdung/021/021_137.opus|講説話唔算數，仲叫咩嘢主席啊？|0
mouzaakdung/021/021_138.opus|人哋話係最高指示嘛。|0
mouzaakdung/021/021_139.opus|衡量一個人有權冇權，就睇佢講説話算數唔算數。|0
mouzaakdung/021/021_140.opus|講説話算數，當然事情就好辦。|0
mouzaakdung/021/021_141.opus|所以有啲事辦起上嚟呢，要比一般人容易。|0
mouzaakdung/021/021_142.opus|不過呢個係問題嘅一個方面，如果只係睇呢一面，本人就真係神氣到極喇。|0
mouzaakdung/021/021_143.opus|但係問題仲有另外一個方面呢。|0
mouzaakdung/021/021_144.opus|小孟話：另外一面係乜嘢啊？你有咩事做唔到嘅啫？|0
mouzaakdung/021/021_145.opus|比如講，你落咗班，可以同屋企人，同朋友去行下街。|0
mouzaakdung/021/021_146.opus|但係我就冇呢個自由咯。|0
mouzaakdung/021/021_147.opus|我如果去行街，大家都認出我，話毛主席嚟咯，一下都圍上嚟，越圍就越多，圍住你嗌萬歲。|0
mouzaakdung/021/021_148.opus|搞得唔好仲會影響交通添，你話係唔係吖？|0
mouzaakdung/021/021_149.opus|噉又係，邊個叫你係大主席啫？|0
mouzaakdung/021/021_150.opus|你哋可以隨便傾偈，但係同我談話嘅人，大多數係有顧慮，呢點，我睇得出嚟。|0
mouzaakdung/021/021_151.opus|人都係好人，但係説話未必係真話，難得口吐真言啊。|0
mouzaakdung/021/021_152.opus|主席，噉你講説話，有冇試過有顧慮嘅呢？|0
mouzaakdung/021/021_153.opus|噉睇下對邊個啦。|0
mouzaakdung/021/021_154.opus|一個人講説話，總係要負責嘛。|0
mouzaakdung/021/021_155.opus|不但要對內容負責，仲要對後果負責嘛。|0
mouzaakdung/021/021_156.opus|你同同志探討一啲問題，發表一啲見解，甚至，一句開玩笑嘅説話，傳咗出去呢，就變咗最高指示嘞。|0
mouzaakdung/021/021_157.opus|有人仲用佢嚟大做文章，搞到你哭笑不得。|0
mouzaakdung/021/021_158.opus|你講咗咁多開玩笑嘅説話，我哋都唔敢同你傳出去㗎，我同張姐都特別注意㗎喇。|0
mouzaakdung/021/021_159.opus|每次我落班返去，總係有啲同志鐘意打聽你嘅情況嘅，我啊一句都唔講㗎。|0
mouzaakdung/021/021_160.opus|哦，孟夫子唔係心直口快㗎噃，仲係好會諗嘢嘅。|0
mouzaakdung/021/021_161.opus|噉當然啦，講錯咗呀，不得了㗎嘛。|0
mouzaakdung/021/021_162.opus|毛澤東又沉默咗一陣，又跟住講喇：|0
mouzaakdung/021/021_163.opus|有人話，我嘅説話一句頂一萬句，言過其實，講過咗頭啦嘛。|0
mouzaakdung/021/021_164.opus|唔好話一句頂一萬句啊，就算一句頂一句有時都做唔到吖嘛。|0
mouzaakdung/021/021_165.opus|我話要將有啲人，趕出政治局，分道揚鑣，硬係趕唔逳，分唔開嘛。|0
mouzaakdung/021/021_166.opus|聽到呢處小孟知道主席係講江青嘞。|0
mouzaakdung/022/022_001.opus|對於江青，雖然小孟同佢接觸唔多，不過亦有啲自己嘅睇法。|0
mouzaakdung/022/022_002.opus|江青每次嚟到啊，總有啲惹是生非嘅地方。|0
mouzaakdung/022/022_003.opus|作為一個工作人員，小孟就想盡量避開啲佢。|0
mouzaakdung/022/022_004.opus|對於自己嘅呢啲睇法，小孟對任何人，包括自己屋企裏便嘅人，亦從來冇講過㗎。|0
mouzaakdung/022/022_005.opus|有一次小孟病嘞，正在輸液嘅時候，江青嚟喇，由小張陪埋佢嚟嘅，話嚟探佢。|0
mouzaakdung/022/022_006.opus|小孟知道江青嚟喇，就趕快眯埋眼，詐假意瞓着。|0
mouzaakdung/022/022_007.opus|只聽見江青話：呢個小孟，係喺空軍嚟㗎？佢今日個樣，顯得好憔悴啊。|0
mouzaakdung/022/022_008.opus|小孟眯埋雙眼詐瞓，係怕江青問呢樣問嗰樣，多一事不如少一事嘞。|0
mouzaakdung/022/022_009.opus|所以小孟聽見主席提到江青，就唔出聲喺度聽，佢冇打斷亦唔插話。|0
mouzaakdung/022/022_010.opus|當然佢希望主席講落去，亦係好有興趣聽。|0
mouzaakdung/022/022_011.opus|因為最近江青幾次要見主席，主席都係避而不見，唔准放江青入嗰道大鐵門。|0
mouzaakdung/022/022_012.opus|並且每次請示主席，江青要求見面嘅時候，主席總係顯出一種反感。|0
mouzaakdung/022/022_013.opus|有時呢只係擰擰頭，有時就乜嘢説話都唔講。|0
mouzaakdung/022/022_014.opus|毛主席主動談到江青嘅時候幾乎冇啊。|0
mouzaakdung/022/022_015.opus|毛澤東嘅談話就係噉樣嘅，多數係漫談式，想到邊度就講到邊度。|0
mouzaakdung/022/022_016.opus|由於佢嘅廣博嘅學識，善於聯想同埋比喻發揮嘅才能，所以聽嘅人呢，都唔會覺得疲勞乏味嘅。|0
mouzaakdung/022/022_017.opus|往往講下講下，喺邊一點上有咗興趣喇，或者某人嘅提問、插話，提醒咗啓發主席。|0
mouzaakdung/022/022_018.opus|佢會用佢嚟做題目，深深噉開掘落去，大大發揮一番，並引以為榮啊。|0
mouzaakdung/022/022_019.opus|睇嚟今日主席將話題，誒，或者話嗰個話題將主席引到江青嘅問題上便喇。|0
mouzaakdung/022/022_020.opus|主席突然向小孟提出一個意想不到個問題：|0
mouzaakdung/022/022_021.opus|孟夫子，如果全國啲人，都知道咗我同江青離婚嘅消息，會點樣呢？|0
mouzaakdung/022/022_022.opus|小孟成個傻晒。|0
mouzaakdung/022/022_023.opus|呢句説話佢雖然聽得十分清楚，但係佢好耐都未反應過嚟係咩嘢意思。|0
mouzaakdung/022/022_024.opus|的確，主席同江青呢種特殊嘅家庭關係，小孟亦有過一啲想法。|0
mouzaakdung/022/022_025.opus|入咗中南海以後，佢先至知道真情。|0
mouzaakdung/022/022_026.opus|佢多次發現主席唔願見江青，甚至唔願提起江青呢個名。|0
mouzaakdung/022/022_027.opus|但係佢又唔明白，至高無上嘅毛澤東，咩嘢事情都可以辦到嘅毛澤東，乜嘢困難、乜嘢敵人都難唔倒、嚇唔倒嘅毛澤東，點解唔能夠痛痛快快噉同江青離婚呢？|0
mouzaakdung/022/022_028.opus|離開，咪算咯，何必噉樣啫？|0
mouzaakdung/022/022_029.opus|佢好天真噉樣想過好多次，甚至好多次同主席傾偈嘅時候，佢都想提出自己呢個疑問。|0
mouzaakdung/022/022_030.opus|但係佢畢竟係有顧慮嘅，佢畢竟唔敢涉及呢個對佢嚟講嘅絕對禁區。|0
mouzaakdung/022/022_031.opus|佢同毛澤東嘅相處，以及地位嘅懸殊，仲未曾達到，係恐怕亦永遠唔可能達到嗰種毫無顧慮嘅程度。|0
mouzaakdung/022/022_032.opus|毛澤東身上依舊籠罩住一個神秘嘅光環，儘管小孟多次想去打破呢個神秘。|0
mouzaakdung/022/022_033.opus|每次當佢為毛澤東護理住日常生活嘅時候，佢亦時時將毛澤東當成係一個普通嘅老人。|0
mouzaakdung/022/022_034.opus|偉人同普通人嘅形象喺度變換住，但係偉人嘅神秘始終迷惑住佢。|0
mouzaakdung/022/022_035.opus|小孟停咗好耐先至話：|0
mouzaakdung/022/022_036.opus|你，唔係冇同江青離婚咩？|0
mouzaakdung/022/022_037.opus|或者呢個問題，主席唔係為小孟提出嚟，而係為自己提出嚟嘅。|0
mouzaakdung/022/022_038.opus|睇嚟，亦唔係今日先至提出嚟嘅添。|0
mouzaakdung/022/022_039.opus|所以唔等小孟回答，主席就自問自答嘞：|0
mouzaakdung/022/022_040.opus|孟夫子，唔使你回答，你係答唔出㗎喇。|0
mouzaakdung/022/022_041.opus|離婚，啊，我去邊度起訴哦？|0
mouzaakdung/022/022_042.opus|離婚總係要辦個手續啩？|0
mouzaakdung/022/022_043.opus|到嗰陣時，唔知道係法官聽我嘅呢，定係我聽法官㗎喇。|0
mouzaakdung/022/022_044.opus|噉可能要大大熱鬧一番喇。|0
mouzaakdung/022/022_045.opus|總有一日，一了百了，通通解決。|0
mouzaakdung/022/022_046.opus|講到呢處，主席又笑起嚟嘞。|0
mouzaakdung/022/022_047.opus|嗰啲笑聲裏便，既有一種頑強嘅自信與豁達，又有一種無可奈何嘅壓抑。|0
mouzaakdung/022/022_048.opus|呢次係小孟自從入中南海以嚟，第一次，亦係唯一嘅一次聽主席主動談江青。|0
mouzaakdung/022/022_049.opus|但係直到今時今日，有一個問題小孟仍然搞唔清楚㗎：|0
mouzaakdung/022/022_050.opus|主席，真係想過同江青離婚咩？|0
mouzaakdung/022/022_051.opus|毛澤東好願意同人談論問題，特別係遇到佢感興趣嘅話題，佢就會滔滔不絕，不知疲倦。|0
mouzaakdung/022/022_052.opus|佢有時會忘記咗自己嘅身份，忘記咗自我。|0
mouzaakdung/022/022_053.opus|即使係到咗晚年，佢依舊談風甚健啊。|0
mouzaakdung/022/022_054.opus|喺小孟入中南海冇幾耐嗰陣，主席嘅精神仲可以，就係視力唔得，説説笑笑嘅時候比較多。|0
mouzaakdung/022/022_055.opus|有一日，主席同小孟話：|0
mouzaakdung/022/022_056.opus|孟夫子，稱呼你做孟夫子呢，真係有啲冤枉你咯。|0
mouzaakdung/022/022_057.opus|你同歷史上嘅孟夫子有相同之處，係一個祖宗。|0
mouzaakdung/022/022_058.opus|嗯佢姓孟，你亦係姓孟。|0
mouzaakdung/022/022_059.opus|不過嗰個孟夫子係個大學問家啊，你呢個小孟夫子，讀書甚少就愧對祖宗喇。|0
mouzaakdung/022/022_060.opus|應該爭一口氣，讀多啲書，讀入去，鑽出嚟。|0
mouzaakdung/022/022_061.opus|我都講過畀你聽嘞，喺我呢一度，係睇書任你睇到夠。|0
mouzaakdung/022/022_062.opus|我呢度嘅存書呀，就夠你有排睇㗎喇。|0
mouzaakdung/022/022_063.opus|你想睇咩嘢書，只要搵小周佢就會借畀你嘅。|0
mouzaakdung/022/022_064.opus|儘管主席嘅語氣十分和緩，近似於漫談，亦好似係開玩笑。|0
mouzaakdung/022/022_065.opus|但係小孟隱隱約約覺得，主席説話裏便嘅嗰種批評成分。|0
mouzaakdung/022/022_066.opus|不過佢唔覺得委屈，因為主席嘅態度係誠懇嘅，所講嘅情況呢亦都係真實㗎。|0
mouzaakdung/022/022_067.opus|佢畀主席嘅真誠同坦率深深噉打動嘞，佢第一次同主席認真噉談論起呢個問題。|0
mouzaakdung/022/022_068.opus|小孟話：主席，你亦都知道我水平㗎啦，讀下報紙、文件就可以。|0
mouzaakdung/022/022_069.opus|你嗰啲書我能夠睇得懂嘅有幾多本啊？睇唔懂嘅咁多，我點讀法啊？|0
mouzaakdung/022/022_070.opus|能夠睇得懂幾本就先睇幾本，呢幾本真係睇得懂咯，就會影響下幾本。|0
mouzaakdung/022/022_071.opus|至少係嚟咗興趣咯，有信心咯，有興趣就唔會覺得枯燥，有信心呢就唔覺得困難。|0
mouzaakdung/022/022_072.opus|真係睇唔懂，噉仲可以問嘛，學問，學問，就係又學又問。|0
mouzaakdung/022/022_073.opus|可以問下周圍嘅人，亦可以問我嘛。|0
mouzaakdung/022/022_074.opus|主席講完，攞起支筆喺一張便條上便寫咗兩個字：學問，順手攞畀小孟。|0
mouzaakdung/022/022_075.opus|主席話：你就係要邊學邊問。|0
mouzaakdung/022/022_076.opus|我年輕嘅時候，做過教員。|0
mouzaakdung/022/022_077.opus|而家老咯，但係教你噉樣嘅學生，噉仲係可以啩？|0
mouzaakdung/022/022_078.opus|如果將我都問起喇，説明我亦唔懂。|0
mouzaakdung/022/022_079.opus|噉我啊再去問嘛，問書、問人都可以。|0
mouzaakdung/022/022_080.opus|總之邊個會，邊個就係老師。|0
mouzaakdung/022/022_081.opus|噉我哋又變成咗同學咯。|0
mouzaakdung/022/022_082.opus|我係唔怕你問嘅，就係怕你唔問啫。|0
mouzaakdung/022/022_083.opus|小孟好高興噉話：我能夠向你請教，請你做我老師噉梗係好啦，就係怕你唔教我呢個笨學生啫。|0
mouzaakdung/022/022_084.opus|主席又笑喇，佢話：我就係願意教笨學生。|0
mouzaakdung/022/022_085.opus|你唔知道咋，我亦有好多老師㗎。|0
mouzaakdung/022/022_086.opus|章含之教我英語，係我嘅英文老師。|0
mouzaakdung/022/022_087.opus|蘆荻啊幫我講歷史，係我嘅歷史老師。|0
mouzaakdung/022/022_088.opus|我喺佢面前呀，亦好笨㗎。|0
mouzaakdung/022/022_089.opus|一句英語教我好幾次，我都記唔住，你話笨唔笨呢？|0
mouzaakdung/022/022_090.opus|不過章老師唔嫌我笨，越笨越教。|0
mouzaakdung/022/022_091.opus|自從呢次談話以後，小孟就有意識噉為自己定咗一條規矩：|0
mouzaakdung/022/022_092.opus|只要主席精神仲可以，佢就向主席，提一啲問題。|0
mouzaakdung/022/022_093.opus|佢仲噉樣想過：如果我提嘅問題，能夠將主席問到啞口無言，噉就有意思喇。|0
mouzaakdung/022/022_094.opus|嗰陣時呀，主席會點樣呢？|0
mouzaakdung/022/022_095.opus|但係可惜嘅係，噉樣嘅情況一次都冇出現過。|0
mouzaakdung/022/022_096.opus|有一日下午，主席同身邊嘅工作人員一齊睇電影，電影嘅名係紅與黑。|0
mouzaakdung/022/022_097.opus|睇完電影之後，大家不免對片中嘅情節同人物進行議論。|0
mouzaakdung/022/022_098.opus|客廳裏便，出現咗少有嘅熱烈氣氛。|0
mouzaakdung/022/022_099.opus|主席呢陣時雖然冇顯出疲勞嘅神態，但係佢坐喺沙發上一言不發。|0
mouzaakdung/022/022_100.opus|唔知係聽大家講呢，定係諗緊第二樣事情嘞。|0
mouzaakdung/022/022_101.opus|過咗一陣間，大家都見到主席攞起一本書嚟睇，就好自覺噉離開咗咯。|0
mouzaakdung/022/022_102.opus|大廳裏便，又恢復返往時嘅寧靜。|0
mouzaakdung/022/022_103.opus|主席擔高頭睇咗一眼小孟，就放低本書話：|0
mouzaakdung/022/022_104.opus|孟夫子，對先頭齣電影，有何意見啊？|0
mouzaakdung/022/022_105.opus|主席並冇等小孟回答，或者佢根本就唔想小孟而家回答。|0
mouzaakdung/022/022_106.opus|佢跟住講咗一句小孟冇想到嘅説話：有何高見呢，今日可以不談。|0
mouzaakdung/022/022_107.opus|你去小周嗰度借一本紅與黑嘅書，睇佢一次，至少一次，然後再談啦。|0
mouzaakdung/022/022_108.opus|書裏便嘅嘢，有時係電影裏便冇法子表達嘅。|0
mouzaakdung/022/022_109.opus|你唔係睇過紅樓夢咩？仲可以再借一本紅樓夢，對照住嚟睇一次，噉樣，可能會更有意思。|0
mouzaakdung/022/022_110.opus|小孟真係問小周借咗呢本書，認真噉睇咗一次，仲做咗讀書筆記，將自己嘅睇法、自己嘅疑問，都記喺個簿處。|0
mouzaakdung/022/022_111.opus|主席睇過紅樓夢就唔止一次嘞，並且能夠對全書，以及書中嘅各種人物作出佢嗰種獨特嘅評價。|0
mouzaakdung/022/022_112.opus|有啲評價猛聽起嚟，似乎係漫不經心噉講笑。|0
mouzaakdung/022/022_113.opus|但係你細心咀嚼起嚟，又不得不承認佢有佢嘅道理嘅。|0
mouzaakdung/022/022_114.opus|佢對王熙鳳嘅評價極之高，認為王熙鳳係做內務部長嘅材料，稱認佢有戰略頭腦。|0
mouzaakdung/022/022_115.opus|有一次佢舉個例講：王熙鳳處理尤二姐事件，真係有理、有力、有節啊。|0
mouzaakdung/022/022_116.opus|主席仲話王熙鳳善使兩把殺人不見血嘅飛刀。|0
mouzaakdung/022/022_117.opus|你睇，佢將賈瑞搞到死而無怨，至死不悟啊。|0
mouzaakdung/022/022_118.opus|就係以噉樣嘅標準，佢唔止一次評説過紅樓夢。|0
mouzaakdung/022/022_119.opus|令小孟認真驚異嘅係，主席雖然係八十幾歲嘅高齡，但係記憶力呢仲係非同尋常，有驚人嘅準確性。|0
mouzaakdung/022/022_120.opus|甚至仲能夠準確無誤噉，講出呢啲取自邊一張，邊一節，邊一頁。|0
mouzaakdung/022/022_121.opus|有時，將各家唔同嘅評説進行比較。|0
mouzaakdung/022/022_122.opus|可見佢對於呢部書嘅特殊喜愛同熟悉嘞。|0
mouzaakdung/022/022_123.opus|主席對紅與黑呢本書亦頗為喜愛，佢睇過好多次。|0
mouzaakdung/022/022_124.opus|西方嘅小説，紅與黑，可能係佢睇得最仔細嘅一部。|0
mouzaakdung/022/022_125.opus|佢曾經幾次建議別人睇呢部小説。|0
mouzaakdung/022/022_126.opus|呢一日，又輪到小孟值班嘞。|0
mouzaakdung/022/022_127.opus|嗰日係初夏嘅一個下午。|0
mouzaakdung/022/022_128.opus|由於主席嘅房間裏便，終年保持住二十三度恆温，屋裏便感覺唔到外便四季嘅變化。|0
mouzaakdung/022/022_129.opus|但係透過窗口，可以見到窗外嗰一片碧綠世界，仲係令人感覺到夏日嘅氣息。|0
mouzaakdung/022/022_130.opus|主席坐喺沙發上便，漫談式噉將紅樓夢同紅與黑相提並論，佢話：|0
mouzaakdung/022/022_131.opus|真係無巧不成書，兩部書名嘅第一個字都係紅字，可見東西方都有紅學㗎。|0
mouzaakdung/022/022_132.opus|孟夫子，點啊？兩本書都睇完啦嘛？|0
mouzaakdung/022/022_133.opus|小孟岌一岌頭。|0
mouzaakdung/022/022_134.opus|今日，我哋先談下西方嘅紅樓夢。|0
mouzaakdung/022/022_135.opus|你睇咗電影又睇咗書，而家有發言權喇，請先發表高見啦。|0
mouzaakdung/022/022_136.opus|小孟由於做咗認真嘅準備，就一、二、三、四噉滔滔不絕噉講嘞噃。|0
mouzaakdung/022/022_137.opus|主席知道小孟嘅習慣，佢講說話又快又急，所以主席只能夠靜一靜噉聽，並唔打斷佢。|0
mouzaakdung/022/022_138.opus|講到收尾小孟話：|0
mouzaakdung/022/022_139.opus|我睇嗰個于連呀，係個膽大包天，無事生非嘅壞蛋，一啲都唔值得同情嘅。|0
mouzaakdung/022/022_140.opus|佢不安於職守，仲想入非非添。|0
mouzaakdung/022/022_141.opus|佢勾引市長夫人，破壞別人嘅幸福家庭。|0
mouzaakdung/022/022_142.opus|見到小孟講完喇，主席先至慢慢噉，講咗佢同小孟嘅唔同睇法。|0
mouzaakdung/022/022_143.opus|你話于連膽大包天啊，我就唔係噉睇嘞。|0
mouzaakdung/022/022_144.opus|于連係有啲膽大，不過仲未大到包天。|0
mouzaakdung/022/022_145.opus|你睇佢吖，只係敢喺枱底摸夫人隻手，仲係夜晚冇人見嘅時候。|0
mouzaakdung/022/022_146.opus|呢啲膽量，唔叫得做包天。|0
mouzaakdung/022/022_147.opus|佢去夫人間房嘅時候，亦係好緊張㗎嘛。|0
mouzaakdung/022/022_148.opus|不過就係膽大包天咯，我睇亦唔係咩嘢壞事吖，男子漢，仲係應該有啲膽量㗎嘛，總係比膽小如鼠好啩？|0
mouzaakdung/022/022_149.opus|我睇嗰個夫人，係欣賞佢呢個膽量嘅。|0
mouzaakdung/022/022_150.opus|呢陣時，毛澤東侃侃而談。|0
mouzaakdung/022/022_151.opus|佢忘記咗自己係一國之首，忘記咗眼前呢個小同鄉嘅知識水平，忘記咗國情。|0
mouzaakdung/022/022_152.opus|佢無所顧忌噉講自己嘅觀點。|0
mouzaakdung/022/022_153.opus|小孟啊擘大雙眼，聽得好認真，又覺得新鮮而驚奇。|0
mouzaakdung/022/022_154.opus|小孟問：噉，你係講于連係個大好人咯噃？|0
mouzaakdung/022/022_155.opus|話于連係壞蛋，就要睇你企喺咩嘢立場上去睇嘞。|0
mouzaakdung/022/022_156.opus|角度唔同，結論亦唔會一樣。|0
mouzaakdung/022/022_157.opus|企喺呢便睇，係個壞蛋；|0
mouzaakdung/022/022_158.opus|企喺嗰便睇，或者又係個大大嘅好人。|0
mouzaakdung/022/022_159.opus|聽到主席呢個講法，小孟想起咗主席平日好少同意別人嘅睇法嘅，總係有標新立異之見。|0
mouzaakdung/022/022_160.opus|因此呢，亦唔覺得奇怪喇。|0
mouzaakdung/023/023_001.opus|毛澤東飲咗啖水，又繼續議論于連喇：|0
mouzaakdung/023/023_002.opus|你話于連一啲都唔值得同情呀？不過，我仲係多少有啲同情佢。|0
mouzaakdung/023/023_003.opus|你睇佢，幾可憐：|0
mouzaakdung/023/023_004.opus|想講嘅説話，吞吞吐吐唔敢講晒出嚟；|0
mouzaakdung/023/023_005.opus|想做嘅事，躲躲閃閃，唔敢做出嚟，噉仲唔可憐呀？|0
mouzaakdung/023/023_006.opus|你話佢不安於職守，嗯，呢點，噉你係講得啱嘅。|0
mouzaakdung/023/023_007.opus|但係嗰啲係咩嘢職守呢？|0
mouzaakdung/023/023_008.opus|職守同感情係另外一回事噃。|0
mouzaakdung/023/023_009.opus|人係有理智嘅動物，不過更緊要嘅，係有感情嘅動物。|0
mouzaakdung/023/023_010.opus|感情一嚟喇，乜嘢都擋唔住。|0
mouzaakdung/023/023_011.opus|所以，為咗感情影響咗佢嘅職守，我睇，亦唔怪得咁多嘅，你話係唔係呢？|0
mouzaakdung/023/023_012.opus|小孟話：不過亦唔能夠，淨係感情用事㗎。|0
mouzaakdung/023/023_013.opus|感情嘅力量，有時係不可戰勝㗎。|0
mouzaakdung/023/023_014.opus|你話于連想入非非，孟子曰，哦，呢句説話係嗰個真嘅孟夫子講㗎吓：心之官則思啊。|0
mouzaakdung/023/023_015.opus|頭腦呢樣嘢，天生落嚟，就係要想嘢嘅。|0
mouzaakdung/023/023_016.opus|你要佢唔想嘢，除非佢係個傻仔啦。|0
mouzaakdung/023/023_017.opus|所以佢要想，仲係要想得厲害。|0
mouzaakdung/023/023_018.opus|佢係知識分子吖嘛，頭腦好好使嘅。|0
mouzaakdung/023/023_019.opus|你話佢非非，佢話佢是是，孰是孰非，好難講嘅。|0
mouzaakdung/023/023_020.opus|你仲話于連破壞咗人哋嘅家庭，仲係個幸福家庭添，嗯，帽子好大啊。|0
mouzaakdung/023/023_021.opus|真嘅幸福家庭，係破壞唔到嘅；|0
mouzaakdung/023/023_022.opus|破壞咗嘞，可見唔幸福。|0
mouzaakdung/023/023_023.opus|嗰個家庭係有壓迫㗎，當然就有反抗。|0
mouzaakdung/023/023_024.opus|呢啲叫做作用力同，我睇于連係個幫助夫人進行反抗嘅解放者。|0
mouzaakdung/023/023_025.opus|主席講到呢度，似乎仲好有興致，睇唔到一啲疲勞嘅神色。|0
mouzaakdung/023/023_026.opus|睇嚟，佢對家庭、婚姻幸福，係思考過好多次嘅。|0
mouzaakdung/023/023_027.opus|雖然，佢並冇寫過呢方面嘅文章，作過呢種題目嘅報告。|0
mouzaakdung/023/023_028.opus|當然，或者冇畀佢適當嘅機會，嚟闡述自己呢方面嘅觀點發表自己嘅意見。|0
mouzaakdung/023/023_029.opus|呢次同小孟談到呢方面問題嘅時候，佢顯然好有興致，簡直好似打開咗閘門嘅水一樣，㗾㗾聲噉沖出嚟。|0
mouzaakdung/023/023_030.opus|佢按捺唔住自己嘅激動，又講起嚟喇：|0
mouzaakdung/023/023_031.opus|你唔了解嗰陣時，就係十九世紀西方嘅家庭，你尤其是唔了解嗰啲家庭裏便嘅殘忍同虛偽。|0
mouzaakdung/023/023_032.opus|國外有一種舞會，參加嘅人都戴住個假面具跳舞㗎。|0
mouzaakdung/023/023_033.opus|我睇，佢哋不單止喺舞會上跳，喺屋企、喺社會，都仲係戴住個假面具跳。|0
mouzaakdung/023/023_034.opus|由於大家都跳咯，久而久之，習慣成自然嘞。|0
mouzaakdung/023/023_035.opus|睇嘅習慣，跳嘅自然，邊個都見怪不怪啦。|0
mouzaakdung/023/023_036.opus|就好似人嘅眼睛，從科學嘅觀點上睇，嗰個圖像應該係倒轉嘅。|0
mouzaakdung/023/023_037.opus|不過點解大家都覺得係正嘅呢？|0
mouzaakdung/023/023_038.opus|噉亦係習慣成自然啫嘛，大家都係噉樣睇，都係噉樣覺得。|0
mouzaakdung/023/023_039.opus|所以，反嘅就變成正嘅；正嘅呢，又變成反嘅。|0
mouzaakdung/023/023_040.opus|錯嘅，往往變成係對嘅；對嘅呢，又變成係錯㗎喇。|0
mouzaakdung/023/023_041.opus|啲人時時話：旁觀者清，當局者迷吖。|0
mouzaakdung/023/023_042.opus|呢句説話唔能夠絕對噉睇。|0
mouzaakdung/023/023_043.opus|有時會係旁觀者迷，當局者清嘅噃，因為佢深受其害嘛。|0
mouzaakdung/023/023_044.opus|有一次，有人同我講：紅樓夢裏便嘅賈寶玉真係有福都唔會享。|0
mouzaakdung/023/023_045.opus|大觀園裏便咁多丫頭、小姐，邊個都唔錯，點解非要林妹妹不可呢？|0
mouzaakdung/023/023_046.opus|佢亦係旁觀者迷啊。|0
mouzaakdung/023/023_047.opus|所以唔好以為旁觀者就一定清，要睇你點樣觀。|0
mouzaakdung/023/023_048.opus|我睇呢，就要慢慢觀，多觀幾個方面。|0
mouzaakdung/023/023_049.opus|如果唔係，觀得唔啱，不但會迷啊，有時，仲要執迷不悟。|0
mouzaakdung/023/023_050.opus|噉樣嘅人，真係唔少㗎。|0
mouzaakdung/023/023_051.opus|至於家庭，我睇東西方加埋一齊，真正幸福嘅就唔多，大多數係求求其其噉過嘅啫。|0
mouzaakdung/023/023_052.opus|因為呢啲家庭，本來就係求求其其噉樣夾起上嚟嘅。|0
mouzaakdung/023/023_053.opus|真正獨立自主選擇，同建立家庭嘅有幾多呢？|0
mouzaakdung/023/023_054.opus|我睇，唔多。|0
mouzaakdung/023/023_055.opus|咩嘢父母、兄弟、親戚、朋友，邊個唔想講幾句説話？|0
mouzaakdung/023/023_056.opus|呢幾句説話唔係隨便講㗎，唔係僅供參考㗎。|0
mouzaakdung/023/023_057.opus|唔聽？你試下啦。|0
mouzaakdung/023/023_058.opus|建立家庭嘅時候都將將就就咯，過起嚟就難免係求求其其啦。|0
mouzaakdung/023/023_059.opus|表面上係平平靜靜，或者係熱熱鬧鬧。|0
mouzaakdung/023/023_060.opus|裏便嘅事呀，邊個講得清啊。|0
mouzaakdung/023/023_061.opus|越大嘅家庭，矛盾就越多，派系越多，對外就越需要掩蓋，越要裝門面。|0
mouzaakdung/023/023_062.opus|你睇，紅樓夢裏便寫嘅係幾個家庭，主要係一個家庭。|0
mouzaakdung/023/023_063.opus|紅與黑，亦係寫咗一個家庭啫。|0
mouzaakdung/023/023_064.opus|不過都係有代表性㗎，通過家庭反映社會，家庭係社會嘅縮影。|0
mouzaakdung/023/023_065.opus|所以我講過，唔睇紅樓夢，就唔了解中國嘅封建社會。|0
mouzaakdung/023/023_066.opus|書裏便嗰啲人，都代表咗一定嘅階級。|0
mouzaakdung/023/023_067.opus|要噉樣嚟睇佢哋嘅矛盾衝突，矛盾糾葛，矛盾嘅產生同發展。|0
mouzaakdung/023/023_068.opus|小孟完全畀主席嘅呢種漫談式嘅學術探討吸引住嘞。|0
mouzaakdung/023/023_069.opus|但係佢又唔甘心自己嘅觀點畀佢完全否定啊，於是佢又提出咗自己嘅睇法：|0
mouzaakdung/023/023_070.opus|噉，于連將人哋嘅家庭搞到四分五裂，總係唔好嘅啩？|0
mouzaakdung/023/023_071.opus|主席聽咗竟然間哈哈大笑起嚟。|0
mouzaakdung/023/023_072.opus|佢一便笑一便講佢嗰句講過唔止一次嘅説話：不破不立嘛。|0
mouzaakdung/023/023_073.opus|小孟又反駁佢話：|0
mouzaakdung/023/023_074.opus|于連到處鑽營，一心向上爬，簡直係不擇手段，都唔似個男子漢，唔似個堂堂正正嘅人嘅。|0
mouzaakdung/023/023_075.opus|主席聽咗收起咗笑容，亦都嚴肅起嚟嘞。|0
mouzaakdung/023/023_076.opus|呢啲係佢探索問題嘅時候，經常出現嘅一種神情。|0
mouzaakdung/023/023_077.opus|主席話：照你嘅睇法，男子漢，堂堂正正嘅人，就唔應該向上爬，而應該向下爬咯噃？|0
mouzaakdung/023/023_078.opus|人往高處走，水往低處流，關鍵，係唔好爬。|0
mouzaakdung/023/023_079.opus|爬，係動物嘅一種動作。|0
mouzaakdung/023/023_080.opus|啲狗就爬，啲馬騮就爬，人呢，可以行，可以跑。|0
mouzaakdung/023/023_081.opus|但係有時，亦要手腳並用噉爬一下。|0
mouzaakdung/023/023_082.opus|好似上山，亦叫做爬山吖嘛。|0
mouzaakdung/023/023_083.opus|但係人只能夠偶然爬一下，唔能夠一世都喺度爬嘅。|0
mouzaakdung/023/023_084.opus|偶然爬一下，大家都承認你係人。|0
mouzaakdung/023/023_085.opus|如果一生一世都喺度爬，為咗個人嘅名譽、地位不停噉爬，大家就要懷疑你係唔係人咯。|0
mouzaakdung/023/023_086.opus|當然，對于連仲要分析一下：|0
mouzaakdung/023/023_087.opus|佢面前冇路行，都係懸崖峭壁。|0
mouzaakdung/023/023_088.opus|佢要嘅嘢，又喺懸崖上便嘅，睇得見，摸唔到。|0
mouzaakdung/023/023_089.opus|佢又唔能夠走唔能夠跑，所以只有爬，搏命咁爬，直至喺懸崖上面跌落嚟，粉身碎骨。|0
mouzaakdung/023/023_090.opus|講到呢度，主席停咗一下，突然向小孟提咗個問題：|0
mouzaakdung/023/023_091.opus|如果于連係個有錢有勢嘅人，而夫人係個窮人屋企嘅女仔，你話結果會點樣呢？|0
mouzaakdung/023/023_092.opus|小孟冇想到主席會向佢提問題，尤其是係冇想到會提出噉樣嘅問題。|0
mouzaakdung/023/023_093.opus|佢眼定定咗好耐先至回答話：|0
mouzaakdung/023/023_094.opus|噉咪冇問題啦，于連就娶咗呢個女仔咪得咯。|0
mouzaakdung/023/023_095.opus|主席話：換個位置就好辦得多喇，有錢有勢就可以得到一切。|0
mouzaakdung/023/023_096.opus|關鍵係德瑞那夫人，冇實實在在嘅錢同勢。|0
mouzaakdung/023/023_097.opus|于連雖然失敗喇，但係佢嘅雄心勃勃，係值得讚揚嘅。|0
mouzaakdung/023/023_098.opus|講到底，仲係階級嘅壓迫，階級嘅較量。|0
mouzaakdung/023/023_099.opus|最後呢一句既似係慨歎，又似係喺度總結。|0
mouzaakdung/023/023_100.opus|睇嚟，主席係慣於用佢嗰個階級、階級鬥爭嘅觀點去包容一切、解釋一切嘅。|0
mouzaakdung/023/023_101.opus|呢啲係佢嘅深刻吖？抑或係佢嘅局限呢？|0
mouzaakdung/023/023_102.opus|但係唔理點講都好，呢個係佢嘅習慣，一生如此，不過越到晚年呢就越見鮮明而已啫。|0
mouzaakdung/023/023_103.opus|毛澤東畢竟係個階級論者。|0
mouzaakdung/023/023_104.opus|但係毛澤東同小孟之間，呢次關於紅樓夢與紅與黑嘅談話，談得幾咁自然、通俗、超脫、深刻。|0
mouzaakdung/023/023_105.opus|毛澤東，從微觀上去分析探討問題嘅時候，佢又往往突破咗自己嘅階級鬥爭嘅學説。|0
mouzaakdung/023/023_106.opus|佢更多噉從人性論出發，從超階級、超時代、超國界、超民族嘅人性出發，用人道主義嘅觀點，去剖析人物。|0
mouzaakdung/023/023_107.opus|呢個時候嘅毛澤東，似乎唔係個嚴肅嘅政治家，而係個有豐富知識嘅文學家。|0
mouzaakdung/023/023_108.opus|佢用自己特有嘅感受同經歷，分析問題嘅角度同側面，去看待文學作品裏便嘅形象。|0
mouzaakdung/023/023_109.opus|呢個時候嘅毛澤東絕唔係舊道德、舊倫理嘅捍衛者，而係一個尋求新道德、新倫理嘅開拓者。|0
mouzaakdung/023/023_110.opus|佢對于連、對德瑞那夫人、對賈寶玉、對王熙鳳，充滿住幾咁深厚嘅人情味啊。|0
mouzaakdung/023/023_111.opus|佢讚賞于連嘅膽大包天；|0
mouzaakdung/023/023_112.opus|佢同情德瑞那夫人嘅壓抑、柔弱；|0
mouzaakdung/023/023_113.opus|佢理解賈寶玉嘅叛逆性格；|0
mouzaakdung/023/023_114.opus|佢賞識王熙鳳嘅心狠手毒。|0
mouzaakdung/023/023_115.opus|喺佢突破咗階級論嘅觀點嘅時候，佢嘅思想裏便，更有閃閃發光嘅嘢：|0
mouzaakdung/023/023_116.opus|顯出咗對正義、善良、純情同生命嘅愛同珍惜，對邪惡、專制、反人道嘅仇恨同蔑視。|0
mouzaakdung/023/023_117.opus|但係毛澤東畢竟係個階級論嘅倡導者，佢從宏觀上睇問題嘅時候，又習慣噉，自然噉將自己嘅思想、自己嘅觀點、自己嘅論述，放入佢階級鬥爭嘅模式裏便，用階級鬥爭嘅框架將自己束縛起嚟。|0
mouzaakdung/023/023_118.opus|關於紅學嘅嗰次談話，畀小孟嘅印象係如此強烈。|0
mouzaakdung/023/023_119.opus|喺多少年之後，仲係咁清晰：|0
mouzaakdung/023/023_120.opus|嗰個難忘嘅初夏，嗰啲與眾不同嘅議論，嗰個永遠逝去咗嘅老人。|0
mouzaakdung/023/023_121.opus|毛澤東嘅客人唔多，可能，係因為佢嘅特殊地位嘞。|0
mouzaakdung/023/023_122.opus|中央政治局嘅常委、委員們，與及其他嘅領導同志，好少或者根本唔嚟毛澤東呢度作客嘅。|0
mouzaakdung/023/023_123.opus|談工作，請示報告多數唔會係面談，而係用文件、書信、電話嘅方式進行。|0
mouzaakdung/023/023_124.opus|只有周總理係例外，有時搵毛澤東面談工作，不過亦係次數甚少。|0
mouzaakdung/023/023_125.opus|毛澤東屋企裏便嘅人，子女、親屬嚟探望佢嘅機會亦係唔多嘅。|0
mouzaakdung/023/023_126.opus|因此毛澤東嘅客廳裏便，經常係寧靜嘅。|0
mouzaakdung/023/023_127.opus|佢嗰間寬敞嘅客廳，四季都係窗簾垂地。|0
mouzaakdung/023/023_128.opus|紫紅色嘅天鵝絨窗簾極少拉開，總係拉到密密實實。|0
mouzaakdung/023/023_129.opus|外便嘅風霜雨雪，春花秋月，似乎同呢處毫無關係。|0
mouzaakdung/023/023_130.opus|厚厚嘅紫紅色嘅純毛地毯，永遠係一塵不染。|0
mouzaakdung/023/023_131.opus|整間客廳，係一種暖暖嘅色調。|0
mouzaakdung/023/023_132.opus|燈光柔和，空氣温和，使人感到舒適、優雅。|0
mouzaakdung/023/023_133.opus|毛澤東喺卧室嘅床上瞓咗一段時間之後，佢哋嚟到客廳處坐下。|0
mouzaakdung/023/023_134.opus|呢間客廳同佢嘅卧室係連埋一齊嘅，經過一條十幾米嘅通道就可以嚟到呢處。|0
mouzaakdung/023/023_135.opus|佢晚年接見外賓，召開政治局嘅會議亦多數喺呢度進行。|0
mouzaakdung/023/023_136.opus|毛澤東嘅客廳有時係空蕩無人，有時，只有工作人員陪主席喺呢度坐下。|0
mouzaakdung/023/023_137.opus|主席讀書，睇大參考，睇電影、錄像，聽京劇、昆曲，亦有時喺呢度進行嘅。|0
mouzaakdung/023/023_138.opus|喺呢個寬大嘅客廳裏便，有時亦可以聽到一啲議論、談笑。|0
mouzaakdung/023/023_139.opus|呢啲多數係毛澤東同佢身邊嘅工作人員，與及佢好少嘅客人之間發生嘅。|0
mouzaakdung/023/023_140.opus|呢一日，講起咗冇幾耐之前睇過一部影片宮廷秘史。|0
mouzaakdung/023/023_141.opus|呢部係反映拿破崙生活嘅故事片。|0
mouzaakdung/023/023_142.opus|喺毛澤東嘅客廳裏便，有一個好高級嘅進口嘅電影屏幕。|0
mouzaakdung/023/023_143.opus|平時係用紫紅色嘅天鵝絨布擋住，放電影嘅時候呢就拉開。|0
mouzaakdung/023/023_144.opus|毛澤東經常同工作人員喺呢度睇電影。|0
mouzaakdung/023/023_145.opus|一般睇完電影之後，佢哋往往要議論一番。|0
mouzaakdung/023/023_146.opus|當然，氣氛係相當活躍嘅，各抒己見毫無顧慮。|0
mouzaakdung/023/023_147.opus|幾個工作人員由於同毛澤東經常接觸，生活喺一齊，所以多數都冇咩嘢拘束嘞。|0
mouzaakdung/023/023_148.opus|小孟話：拿破崙嘅情人呀，真係靚啊。|0
mouzaakdung/023/023_149.opus|小張就話喇：當然啦，拿破崙嘅情人唔通醜八怪係咩？|0
mouzaakdung/023/023_150.opus|毛澤東話：邊個都唔會喜歡醜嘅，成面豆皮，你喜歡呀？|0
mouzaakdung/023/023_151.opus|小孟好似忽然間諗起咗啲嘢噉，眼珠一轉，對主席話：|0
mouzaakdung/023/023_152.opus|細時我睇過一本畫冊，裏面有幾張裸體女人畫。|0
mouzaakdung/023/023_153.opus|我真係唔明白啊，點解要畫呢啲嘢啫。|0
mouzaakdung/023/023_154.opus|小余話：外國電影裏便啊亦時時有啲裸體鏡頭嘅，啲細路哥睇咗啊，影響太壞喇。|0
mouzaakdung/023/023_155.opus|小周話：聽講空軍大院裏便放一部外國電影。|0
mouzaakdung/023/023_156.opus|係喇，係反映拿破崙妹妹嘅，裏便有女人沖涼嘅鏡頭。|0
mouzaakdung/023/023_157.opus|放映嘅時候，到咗呢個場面，放映員就攞一張紙擋住鏡頭。|0
mouzaakdung/023/023_158.opus|真係吖，一係就唔好放，又要放又怕。|0
mouzaakdung/024/024_001.opus|工作人員喺度議論裸體畫，同電影嘅裸體鏡頭。|0
mouzaakdung/024/024_002.opus|毛澤東話：呢度有一個美學問題，睇嚟你哋唔係點懂啊。|0
mouzaakdung/024/024_003.opus|當然，我亦講唔到話懂得幾多。|0
mouzaakdung/024/024_004.opus|人，係大自然之中最完美嘅造化物。|0
mouzaakdung/024/024_005.opus|人體美，最能夠喺女性身上體現出嚟呢，點解唔能夠畫，唔能夠演呢？|0
mouzaakdung/024/024_006.opus|小孟話：我有一個表哥係美術學院嘅，專門喜歡畫女人裸體畫。|0
mouzaakdung/024/024_007.opus|我話咯你哋啲學美術㗎，都係夠壞㗎喇。|0
mouzaakdung/024/024_008.opus|佢又學似你噉講，咩嘢人體美啊，人體藝術啊噉，我真係唔明白嘅。|0
mouzaakdung/024/024_009.opus|毛澤東話：睇起上嚟，我同你表哥嘅意見，係一致咯。|0
mouzaakdung/024/024_010.opus|唔畀人睇裸體嘅人，不一定就唔喜歡嘅，口是心非嘅人亦唔少。|0
mouzaakdung/024/024_011.opus|你唔明白嘅事，可以睇下呢方面嘅書嘛。|0
mouzaakdung/024/024_012.opus|毛澤東講完之後，將個頭靠喺沙發背上，眯埋雙眼。|0
mouzaakdung/024/024_013.opus|毛澤東呢個時候將兩隻手，好鬆弛噉放喺沙發扶手上便，右手嘅大拇指，輕輕噉彈住食指。|0
mouzaakdung/024/024_014.opus|一下，兩下，三下，不停噉彈落去。|0
mouzaakdung/024/024_015.opus|呢個係毛澤東時常有嘅一種習慣動作。|0
mouzaakdung/024/024_016.opus|每當佢思考問題嘅時候，每當佢沉默唔出聲嘅時候，佢時常有噉樣嘅一種細小嘅動作。|0
mouzaakdung/024/024_017.opus|見到主席呢種神態，小孟同其他嘅工作人員，就唔再講乜嘢喇，就靜一靜噉離開。|0
mouzaakdung/024/024_018.opus|只有小孟依然留喺主席嘅身邊，坐喺處，攞起張報紙睇，或者睇書。|0
mouzaakdung/024/024_019.opus|小孟嚟到主席身邊工作冇幾耐，就發現主席呢個特點：|0
mouzaakdung/024/024_020.opus|就係主席喺讀書、睇大參考，或者睇完電影之後，或者，係同佢哋談論之後，時時出現噉嘅一種神態：|0
mouzaakdung/024/024_021.opus|或者眯埋雙眼，或者兩隻眼定一定噉睇住前面，大拇指輕輕噉彈住。|0
mouzaakdung/024/024_022.opus|顯出一種鬱悶，一種心灰意冷，一種心事重重嘅樣。|0
mouzaakdung/024/024_023.opus|呢個時候，小孟就唔再同佢講咩嘢嘞。|0
mouzaakdung/024/024_024.opus|如果仲同佢講嘢呢，佢就會極不耐煩，甚至大發脾氣。|0
mouzaakdung/024/024_025.opus|小孟總係覺得毛澤東喺晚年嘅生活，有一種鬱鬱寡歡，一種寂寞嘅孤獨感。|0
mouzaakdung/024/024_026.opus|七十年代嘅毛澤東同六十年代舞會上嘅嗰個主席，同嗰個佢剛剛認識嘅時候嘅嗰個主席，畢竟，有咗好大嘅唔同。|0
mouzaakdung/024/024_027.opus|十年嘅時光，帶走佢嘅健康，亦帶走咗佢好多理想。|0
mouzaakdung/024/024_028.opus|佢對好多嘅事情已經係無能為力嘞。|0
mouzaakdung/024/024_029.opus|十年前，毛澤東顯得好有精力，用神采奕奕嚟描寫佢決唔會過分。|0
mouzaakdung/024/024_030.opus|嗰陣時毛澤東嘅性格十分開朗，長時間嘅談笑風生，好少顯出精力疲乏。|0
mouzaakdung/024/024_031.opus|佢嘅敏捷嘅思維，鋒利而幽默嘅説話，佢嘅熱力同粗豪，嗰啲有條有理嘅知識，佢嘅出口成章；|0
mouzaakdung/024/024_032.opus|佢對歷史人物、對各種典故嘅剖析，使到當時係個小姑娘嘅孟錦雲，覺得毛澤東簡直係一座用知識鑄成嘅珠穆朗瑪峰。|0
mouzaakdung/024/024_033.opus|佢太豐厚喇，太高喇。|0
mouzaakdung/024/024_034.opus|小孟，仲好清楚噉記得，喺六十年代嘅一次舞會之後，佢去主席房間裏便玩。|0
mouzaakdung/024/024_035.opus|主席問佢學舞蹈練功嘅情況，問得係咁細緻，係咁饒有興趣。|0
mouzaakdung/024/024_036.opus|主席問：你每日練功要練幾多個小時啊？|0
mouzaakdung/024/024_037.opus|小孟話：每日至少四個小時，除咗老師規定嘅時間，我哋自己仲要加時間啊。|0
mouzaakdung/024/024_038.opus|點解自己仲要加時間呢？|0
mouzaakdung/024/024_039.opus|我哋學員班嘅同學呀，大家都喺度鬥。|0
mouzaakdung/024/024_040.opus|邊個都想將基本功，練得扎扎實實，噉唔加時間點得㗎？|0
mouzaakdung/024/024_041.opus|練功辛唔辛苦啊？|0
mouzaakdung/024/024_042.opus|開始練功嗰陣呀，辛苦到我真係唔想再學舞蹈喇。|0
mouzaakdung/024/024_043.opus|你知道㗎啦，夏天唔使講喇：|0
mouzaakdung/024/024_044.opus|就係冬天，練功流嘅汗呀，都能夠將衣服濕到透啊。|0
mouzaakdung/024/024_045.opus|哦，流咁多汗，要飲多啲糖水至得㗎喎，如果唔係呀會損害身體㗎。|0
mouzaakdung/024/024_046.opus|嘿，舞蹈呀係一門殘酷嘅藝術，怕苦點得㗎？|0
mouzaakdung/024/024_047.opus|要想人前顯貴，就要背後流淚。|0
mouzaakdung/024/024_048.opus|舊戲班有一句噉嘅説話，你聽過未啊？|0
mouzaakdung/024/024_049.opus|睇嚟，你哋亦都係噉樣嘅。|0
mouzaakdung/024/024_050.opus|我倒是冇想到顯貴唔顯貴啊，唔練唔得㗎嘛，功夫唔好啊，老師仲會批評你添啊。|0
mouzaakdung/024/024_051.opus|噉點解唔得啫？反抗吖嘛。|0
mouzaakdung/024/024_052.opus|我細時呀，就好似你咁大嘅時候，哦，你十五歲，我嗰陣時先至係十三歲，就反抗老師，反抗我嘅父親。|0
mouzaakdung/024/024_053.opus|我父親，好嚴厲㗎，不過我有法子反抗佢。|0
mouzaakdung/024/024_054.opus|主席，你細個嗰陣，有冇想過做領袖啊？|0
mouzaakdung/024/024_055.opus|想過，細時我就有領袖慾。|0
mouzaakdung/024/024_056.opus|我父親叫我去放鴨，我趕住一群鴨，幾神氣啊。|0
mouzaakdung/024/024_057.opus|見到一群鴨喺我驅趕之下，噼噼噗噗噉落水，我個心裏便，就覺得我係喺度指揮千軍萬馬噉。|0
mouzaakdung/024/024_058.opus|放鴨呀，哎真係好玩喇。|0
mouzaakdung/024/024_059.opus|毛澤東同小孟傾偈嘅情景，依舊係咁清晰。|0
mouzaakdung/024/024_060.opus|但係，十幾年過去嘞，而家嘅毛澤東同過去相比，顯然係沉默寡言喇，大概，係精力有限所致。|0
mouzaakdung/024/024_061.opus|呢啲大概係人到暮年嘅必然現象。|0
mouzaakdung/024/024_062.opus|特別係一個經歷咗太多坎坷、太多沉浮、太多嘅榮耀之後嘅領袖人物。|0
mouzaakdung/024/024_063.opus|毛澤東嘅客人唔多，但係有時，亦有幾個姑娘嚟作客。|0
mouzaakdung/024/024_064.opus|佢哋多數係六十年代舞會上認識嘅一啲演員。|0
mouzaakdung/024/024_065.opus|呢一日，有個空軍文工團嘅一名舞蹈演員，嚟主席屋企作客喇。|0
mouzaakdung/024/024_066.opus|當然，只要主席同意見客人嘅時候，都係佢精神唔錯嘅時候。|0
mouzaakdung/024/024_067.opus|呢個舞蹈演員嚟咗冇幾耐，主席就提出嚟話：|0
mouzaakdung/024/024_068.opus|好耐冇睇你哋跳舞嘞，你哋幾個跳個舞啦。|0
mouzaakdung/024/024_069.opus|於是小孟、小李，仲有嗰個空政嘅演員商量咗一陣。|0
mouzaakdung/024/024_070.opus|跳咩嘢呢？|0
mouzaakdung/024/024_071.opus|喺嗰個年代，舞蹈多數係打打殺殺嘅動作，佢哋知道主席唔會喜歡噉樣嘅舞蹈嘅。|0
mouzaakdung/024/024_072.opus|於是佢哋就選擇咗輕快、活潑、有情趣，又係內容健康嘅洗衣歌。|0
mouzaakdung/024/024_073.opus|幾個姑娘一邊跳一邊自己唱：|0
mouzaakdung/024/024_074.opus|誒，是誰幫咱們翻了身呢？是咱們的親人解放軍。|0
mouzaakdung/024/024_075.opus|毛澤東睇住佢哋跳舞顯得特別高興。|0
mouzaakdung/024/024_076.opus|呢個時候，佢又暫時噉顯出咗當年嘅熱情。|0
mouzaakdung/024/024_077.opus|一般嚟講，想嚟主席呢處作客，並唔係好似有啲人想象咁困難嘅。|0
mouzaakdung/024/024_078.opus|有一日，原來喺主席身邊工作嘅李玲詩，對主席話：|0
mouzaakdung/024/024_079.opus|主席啊，我妹妹想嚟探下你。|0
mouzaakdung/024/024_080.opus|佢想嚟探我啊？好啊，叫佢嚟啦。|0
mouzaakdung/024/024_081.opus|你睇，我妹妹咩嘢時候嚟好呢？|0
mouzaakdung/024/024_082.opus|想幾時嚟，就幾時嚟嘛。|0
mouzaakdung/024/024_083.opus|我呢度又唔係閻王殿，有咩嘢咁難啫？|0
mouzaakdung/024/024_084.opus|第二日下午，小李帶住佢嘅妹妹嚟到主席嘅房間。|0
mouzaakdung/024/024_085.opus|小姑娘膽怯怯噉，企喺主席床前手足無措。|0
mouzaakdung/024/024_086.opus|嗰對又黑、又亮嘅大眼睛閃下閃下。|0
mouzaakdung/024/024_087.opus|佢唔知道應該講啲乜嘢好，佢早就準備好嗰啲説話，彷彿一下都飛晒喇。|0
mouzaakdung/024/024_088.opus|佢個嘴擘咗幾擘，都冇講出咩嘢嚟。|0
mouzaakdung/024/024_089.opus|主席睇出小姑娘嘅膽怯嘞，但呢種情態反而增加咗小姑娘嘅可愛。|0
mouzaakdung/024/024_090.opus|主席擪下手，叫佢靠前啲，噉小姑娘，向床前行咗幾步。|0
mouzaakdung/024/024_091.opus|主席啱啱伸出隻手想去同佢握嘅時候，唔知係因為怕呢，定係因為怕醜嘞；|0
mouzaakdung/024/024_092.opus|或者係佢唔明白主席嘅意思啦，小姑娘，竟然間向後一縮。|0
mouzaakdung/024/024_093.opus|主席笑嘞，馬上又將隻手縮返轉頭，主席話：|0
mouzaakdung/024/024_094.opus|小姑娘，唔使緊張，我邊度有咁可怕吖。|0
mouzaakdung/024/024_095.opus|小姑娘一啲都冇呢個思想準備：主席會主動同佢握手？|0
mouzaakdung/024/024_096.opus|當然啦，佢早就想象住見主席嘅時候嘅情景。|0
mouzaakdung/024/024_097.opus|佢要大大方方噉，向主席問好，要向主席講佢幾咁想見到主席。|0
mouzaakdung/024/024_098.opus|佢日夜想念毛主席，佢要向毛主席表示佢嘅祝願。|0
mouzaakdung/024/024_099.opus|佢要，哎佢要做、要講嘅事情太多嘞。|0
mouzaakdung/024/024_100.opus|但係事與願違，佢做咗自己唔想做嘅事。|0
mouzaakdung/024/024_101.opus|佢同中國億萬老百姓一樣，只係喺畫像上、屏幕上認識咗毛主席。|0
mouzaakdung/024/024_102.opus|毛澤東嘅形象永遠係企喺天安門城樓上，向歡呼嘅人群揮手嘅；|0
mouzaakdung/024/024_103.opus|永遠係企喺廬山，冷眼向陽看世界嘅；|0
mouzaakdung/024/024_104.opus|永遠係咁魁梧、高大，神采奕奕。|0
mouzaakdung/024/024_105.opus|當呢個着住白色嘅肥大嘅睡衣，頭髮又七零八落，面色黃中透灰嘅老態龍鐘嘅人，出現喺小姑娘嘅眼前嘅時候；|0
mouzaakdung/024/024_106.opus|佢唔敢信啊呢個就係毛主席，呢個就係人們心中最紅最紅嘅紅太陽。|0
mouzaakdung/024/024_107.opus|眼前呢個形象，畢竟同佢腦海裏便早就形成嘅偉大英明嘅領袖形象，差得好遠。|0
mouzaakdung/024/024_108.opus|佢將信將疑嘞，佢驚奇嘞。|0
mouzaakdung/024/024_109.opus|佢唔敢相信眼前呢個衰弱病態嘅老人，呢個風燭殘年嘅老者；|0
mouzaakdung/024/024_110.opus|呢個儘管高大，但係肌肉鬆弛，缺少活力嘅身軀，就係人們無限崇拜、無限景仰、無限熱愛、無限忠誠嘅舵手、導師、領袖、統帥啊。|0
mouzaakdung/024/024_111.opus|佢彷彿覺得自己係，有啲發緊夢，但係佢好快就返到現實喇。|0
mouzaakdung/024/024_112.opus|佢確實相信，係佢姐姐帶引佢嚟到主席嘅身邊。|0
mouzaakdung/024/024_113.opus|佢亦確確實實噉睇到主席對佢微笑，向佢擪下手，做出咗要同佢握手嘅姿勢。|0
mouzaakdung/024/024_114.opus|而佢自己唔知為乜嘢，佢向後縮咗一下。|0
mouzaakdung/024/024_115.opus|佢非常後悔自己嘅舉動，一個未經過大腦思考，亦嚟唔切經過思考嘅舉動。|0
mouzaakdung/024/024_116.opus|但係佢確確實實已經做出嚟嘞，永遠冇法子收返去嘞。|0
mouzaakdung/024/024_117.opus|哎呀天啊到底係咩嘢一回事？自己點解咁愚蠢呢？|0
mouzaakdung/024/024_118.opus|毛澤東睇出咗小姑娘嘅膽怯，佢好理解，當然亦冇怪呢個小姑娘。|0
mouzaakdung/024/024_119.opus|小李就連忙向主席解釋話：我妹妹啊喺外地嚟，未見過世面，見到生人都唔敢講説話嘅，莫講話見到你噉樣嘅偉人啦。|0
mouzaakdung/024/024_120.opus|毛澤東望住小姑娘話：|0
mouzaakdung/024/024_121.opus|一回生，二回熟，一回怕，二回勇，嚟多幾次就好啦嘛。|0
mouzaakdung/024/024_122.opus|果然，第二次又嚟作客嘅時候，小姑娘就勇敢得多嘞。|0
mouzaakdung/024/024_123.opus|呢次小姑娘帶咗蕭三嘅信嚟，將封信交咗畀毛主席。|0
mouzaakdung/024/024_124.opus|蕭三係毛主席嘅同鄉，喺西柏坡嘅時候，毛澤東就有幾次邀請蕭三去佢住嘅地方嚟傾偈，並且有時仲一齊出去散步添。|0
mouzaakdung/024/024_125.opus|毛澤東同蕭三多次談起過佢自己嘅青少年時代嘅經歷，佢哋嘅友誼係比較深厚嘅。|0
mouzaakdung/024/024_126.opus|文化大革命之後，蕭三因為有個外國老婆，以及其他嘅種種原因，被打成反革命，打成特務分子。|0
mouzaakdung/024/024_127.opus|雖然經過落實政策，進行咗糾正，但係蕭三嘅處境依然唔好。|0
mouzaakdung/024/024_128.opus|佢寫咗一封好長好長嘅信，畀毛主席，呢個毛主席能夠過問佢嘅問題。|0
mouzaakdung/024/024_129.opus|呢封信呢，就係託小李嘅妹妹帶嚟嘅。|0
mouzaakdung/024/024_130.opus|交咗畀毛主席之後，噉啊主席知道蕭三嘅情況，馬上表態：要張耀祠去辦呢件事，為蕭三問題進行復查，並且指出，唔適宜返去家鄉。|0
mouzaakdung/024/024_131.opus|主席仲將複查嘅事，寫喺張紙上。|0
mouzaakdung/024/024_132.opus|寫好呢張紙之後，小姑娘就將主席嘅條子擠落衫袋。|0
mouzaakdung/024/024_133.opus|佢認為呢個係最好嘅證據喇，將呢張條子帶畀蕭三，唔係一切問題都解決嘞咩？|0
mouzaakdung/024/024_134.opus|但係呢個時候，張玉鳳入嚟嘞。|0
mouzaakdung/024/024_135.opus|主席又向佢講咗幫蕭三複查平反嘅事，並且講自己寫咗張條子。|0
mouzaakdung/024/024_136.opus|張秘書畢竟係辦事謹慎，佢問條子喺邊度。|0
mouzaakdung/024/024_137.opus|小姑娘冇認為自己嘅行為有錯啊，因此不慌不忙噉話：|0
mouzaakdung/024/024_138.opus|我將條子攞起咗，放喺我個袋處。|0
mouzaakdung/024/024_139.opus|張秘書好嚴肅噉話：唔得， 主席寫嘅嘢，唔能夠隨便帶出去，你畀張條子我啦。|0
mouzaakdung/024/024_140.opus|於是小姑娘就將條子交咗畀張玉鳳。|0
mouzaakdung/024/024_141.opus|當然為蕭三平反嘅事，因為主席講咗説話，又寫咗條子，好快就得到咗解決喇。|0
mouzaakdung/024/024_142.opus|但係另外一件事，就相反嘅。|0
mouzaakdung/024/024_143.opus|李玲詩原來係鐵道兵民工團嘅舞蹈演員，佢喺學員班嘅時候，有一個舞蹈教員，經常去中南海毛主席嗰處作客。|0
mouzaakdung/024/024_144.opus|嗰陣時，小李亦都同小孟一樣，只有十三四歲，仲係個細路女。|0
mouzaakdung/024/024_145.opus|喺佢個印象裏便，佢哋嘅教員係毛主席經常請去嘅客人。|0
mouzaakdung/024/024_146.opus|而且呢個老師好會寫詩，人生得特別似楊開慧。|0
mouzaakdung/024/024_147.opus|傳説佢嘅詩畀主席睇嘅時候，主席，都感動到落淚。|0
mouzaakdung/024/024_148.opus|小李啱啱到主席身邊工作嘅時候，呢個教員託小李喺毛主席面前講幾句説話。|0
mouzaakdung/024/024_149.opus|原來呢個舞蹈教員，喺文化大革命之中亦被打成反革命，並且處理複員，返去原籍。|0
mouzaakdung/024/024_150.opus|佢早就剝奪咗去主席嗰處作客嘅權利。|0
mouzaakdung/024/024_151.opus|佢知道小李喺主席身邊工作，所以就託小李幫佢講下。|0
mouzaakdung/024/024_152.opus|小李選擇一個合適嘅時機，就問主席話：主席啊，你仲記得某某某老師嘛？|0
mouzaakdung/024/024_153.opus|主席話：你哋舞蹈課嘅老師吖嘛。|0
mouzaakdung/024/024_154.opus|小李話：係啊，你仲記得佢，佢而家已經返咗去鄉下喇。|0
mouzaakdung/024/024_155.opus|佢被打成咗反革命，受咗好多罪，佢特別想見下你啫。|0
mouzaakdung/024/024_156.opus|毛澤東聽完小李呢啲説話之後，佢似乎又陷入咗沉思。|0
mouzaakdung/024/024_157.opus|大拇指搓住食指嘅動作又出現喇。|0
mouzaakdung/024/024_158.opus|冇幾耐，佢慢慢噉話：我管唔到咁多喇。|0
mouzaakdung/024/024_159.opus|對於呢件事，小李好唔理解，唔知為乜嘢主席唔同意見佢老師。|0
mouzaakdung/024/024_160.opus|小李、小孟都係經歷咗磨難之後，提出話要見佢，佢馬上答應，而呢個舞蹈教員主席就唔見嘞呢？|0
mouzaakdung/024/024_161.opus|直到而家，小孟、小李仍然不得而知。|0
mouzaakdung/024/024_162.opus|講起小李嚟主席身邊工作嘅事，同小孟，真係有啲相似。|0
mouzaakdung/024/024_163.opus|小李亦係六十年代喺中南海跳舞嘅時候認識毛澤東嘅。|0
mouzaakdung/024/024_164.opus|當時小李先至十三歲，係舞蹈學員。|0
mouzaakdung/024/024_165.opus|收尾小李改行去上海學醫，專門學麻醉。|0
mouzaakdung/024/024_166.opus|學完之後佢就去咗四川，喺醫療隊度過咗五六年。|0
mouzaakdung/024/024_167.opus|佢係個孤兒，身世有好多不幸。|0
mouzaakdung/024/024_168.opus|好幾年之後，喺別人嘅引路之下，佢嚟探望主席。|0
mouzaakdung/024/024_169.opus|主席話：你長大喇，又做咗醫生，我而家係個病人，你留喺我呢度工作啦。|0
mouzaakdung/024/024_170.opus|就噉樣，小李成為主席嘅保健醫生。|0
mouzaakdung/024/024_171.opus|呢啲，係喺小孟嚟主席身邊工作之前發生嘅事情。|0
mouzaakdung/025/025_001.opus|有一日，空政歌舞團嘅小麗，又嚟主席呢度作客嘞。|0
mouzaakdung/025/025_002.opus|小麗，高高嘅身材，白白淨淨嘅皮膚，容貌姣美。|0
mouzaakdung/025/025_003.opus|佢亦係主席呢度嘅常客，主席喜歡叫佢做大頭。|0
mouzaakdung/025/025_004.opus|主席見到佢就話：大頭，好耐冇嚟喇，講下外便嘅新聞啦。|0
mouzaakdung/025/025_005.opus|每次小麗嚟，主席經常向佢打聽消息。|0
mouzaakdung/025/025_006.opus|而小麗亦毫無顧忌噉，喺主席面前談論啲有意思嘅事情。|0
mouzaakdung/025/025_007.opus|主席有時會好高興噉話：|0
mouzaakdung/025/025_008.opus|你講嘅呢啲新聞，比報紙上嘅新聞聽起嚟仲有趣啊。|0
mouzaakdung/025/025_009.opus|小麗經常將佢聽返嚟嘅有趣嘅故事，講畀主席聽。|0
mouzaakdung/025/025_010.opus|有次小麗話：我哋喺遵化勞動嘅時候，每日要喺田間地頭讀報嘅。|0
mouzaakdung/025/025_011.opus|有一日，輪到我哋班嘅老郭讀報嘞。|0
mouzaakdung/025/025_012.opus|呢個老郭呀冇咩嘢文化嘅就係教育運動嘅時候，先至開始學識字。|0
mouzaakdung/025/025_013.opus|漸漸呢，都識得寫信讀報喇。|0
mouzaakdung/025/025_014.opus|佢係唐山人，有唐山老塔嘅口音。|0
mouzaakdung/025/025_015.opus|每次佢讀報啊，都會搞出好多笑話嘅。|0
mouzaakdung/025/025_016.opus|嗰日佢讀一條新聞，啱啱讀咗兩句啫，就將在場嘅人笑到肚好都赤。|0
mouzaakdung/025/025_017.opus|你估點啊？佢係噉樣讀嘅：|0
mouzaakdung/025/025_018.opus|新華社十月八日信，西哈努克親王八日到京，受到熱烈歡迎。|0
mouzaakdung/025/025_019.opus|佢係將西哈努克親王，讀成西哈努克親，將八日，讀成八旦；|0
mouzaakdung/025/025_020.opus|噉就變成，西哈努克親，王八旦到京喇。|0
mouzaakdung/025/025_021.opus|你話人哋有乜法子唔笑到肚都赤吖？|0
mouzaakdung/025/025_022.opus|好在老郭出身好，如果唔係呀，同佢扣有意污衊嘅帽子，噉就不得了喇。|0
mouzaakdung/025/025_023.opus|小孟講嘅呢段故事，亦引起毛澤東嘅開懷大笑。|0
mouzaakdung/025/025_024.opus|小麗就接住講：|0
mouzaakdung/025/025_025.opus|我妹妹佢哋廠裏頭有一個後生仔，佢屋企喺農村嘅。|0
mouzaakdung/025/025_026.opus|呢個後生仔都二十七八歲咯，仲冇對象急到不得了，又總係搵唔到噃。|0
mouzaakdung/025/025_027.opus|舊年佢返去鄉下探親，佢啊睇中咗村裏頭一個姑娘。|0
mouzaakdung/025/025_028.opus|呢次嘅後生仔呢就下咗決心主動求愛喇。|0
mouzaakdung/025/025_029.opus|佢原來非常膽小嘅，呢次佢諗：男子漢，應該大膽啲。|0
mouzaakdung/025/025_030.opus|於是有一晚，佢就去嗰個姑娘屋企嘞喎。|0
mouzaakdung/025/025_031.opus|有咁啱得咁巧，姑娘屋企冇第二個人，只有姑娘一個人喺屋企啫，喺燈下做緊衣服。|0
mouzaakdung/025/025_032.opus|噉後生仔同個姑娘講笑、傾偈。|0
mouzaakdung/025/025_033.opus|後生仔越睇呢個姑娘越覺得可愛。|0
mouzaakdung/025/025_034.opus|佢呢個時候呢實在控制唔住自己嘅感情喇，就上前逳手逳腳。|0
mouzaakdung/025/025_035.opus|啱啱掂到姑娘嘅皮帶頭，個姑娘嚇到傻晒，又嗌又叫，姑娘啪啪噉打咗後生仔兩巴。|0
mouzaakdung/025/025_036.opus|呢個時候外便嘅人亦趕到嚟喇，結果後生仔，拘留咗幾日，噉收尾就放返佢。|0
mouzaakdung/025/025_037.opus|但係後生仔求婚嘅故事呢就傳遍咗全村，並且從此得咗個外號，叫做皮帶頭。|0
mouzaakdung/025/025_038.opus|個後生仔返去廠之後，皮帶頭嘅故事，早就滿城風雨。|0
mouzaakdung/025/025_039.opus|不單止喺村裏便，喺個工廠裏頭呀，只要一提皮帶頭啫，就冇個唔知係咩嘢事㗎喇。|0
mouzaakdung/025/025_040.opus|人哋背後都唔再叫佢個名喇，就係叫佢做皮帶頭嘅啫。|0
mouzaakdung/025/025_041.opus|小麗講完佢妹妹工廠嘅故事，主席話：|0
mouzaakdung/025/025_042.opus|皮帶頭，真係高度概括嘞。|0
mouzaakdung/025/025_043.opus|唉呢個後生仔，都幾可憐㗎。|0
mouzaakdung/025/025_044.opus|你妹妹喺咩嘢工廠啊？|0
mouzaakdung/025/025_045.opus|佢喺象牙雕刻廠，佢係搞雕刻嘅。|0
mouzaakdung/025/025_046.opus|哦，象牙雕刻，好有意思噃。|0
mouzaakdung/025/025_047.opus|你幾時帶你妹妹嚟玩下，叫佢將雕刻用嘅工具亦帶埋嚟，畀我睇下。|0
mouzaakdung/025/025_048.opus|我妹妹提過好幾次要嚟㗎喇，我怕你唔見佢。|0
mouzaakdung/025/025_049.opus|佢帶工具嚟唔得㗎，門衞啊、警衞人員唔准佢帶㗎，以為佢要行兇添。|0
mouzaakdung/025/025_050.opus|過咗兩日，小麗就帶佢妹妹嚟見主席嘞。|0
mouzaakdung/025/025_051.opus|小麗嘅妹妹係個大方活潑嘅女仔。|0
mouzaakdung/025/025_052.opus|或者佢家姐早就叮囑過啦，佢見到主席，竟然一啲都唔拘束，唔緊張。|0
mouzaakdung/025/025_053.opus|小麗嘅妹妹話：主席，我早就叫我家姐帶我嚟探你喇，佢就係唔肯。|0
mouzaakdung/025/025_054.opus|主席話：佢唔肯，你就自己嚟吖嘛，你有腳，咪自己行嚟咯。|0
mouzaakdung/025/025_055.opus|你都唔識我，我嚟到門口都唔畀我入㗎嘛。|0
mouzaakdung/025/025_056.opus|哈，你唔會想下辦法嘅咩？|0
mouzaakdung/025/025_057.opus|噉呢次見面之後，小麗嘅妹妹亦成為主席屋企嘅常客嘞。|0
mouzaakdung/025/025_058.opus|有一次，小麗嘅妹妹嚟探主席，佢向主席訴苦話：|0
mouzaakdung/025/025_059.opus|我喺東北建設兵團插隊四年，舊年先至調返嚟。|0
mouzaakdung/025/025_060.opus|你都唔知道啊，為咗調返北京呀，嗱辦户口啦、搵工作啦，借咗二百幾蚊嘅債啊。|0
mouzaakdung/025/025_061.opus|哦，辦户口、搵工作要使錢，啊，好艱難㗎。|0
mouzaakdung/025/025_062.opus|你借嗰二百蚊我幫你還啦。|0
mouzaakdung/025/025_063.opus|果然，過咗幾日，小麗嘅妹妹就收到主席嘅秘書寄畀佢嗰二百蚊喇。|0
mouzaakdung/025/025_064.opus|小麗嘅妹妹收到錢之後，又嚟探主席。|0
mouzaakdung/025/025_065.opus|小麗嘅妹妹話：主席啊，真係多謝你喇，錢收到喇。|0
mouzaakdung/025/025_066.opus|你真係幫咗我哋屋企嘅大忙啊，如果唔係，我哋幾時先至能夠還得清啊。|0
mouzaakdung/025/025_067.opus|我爸爸病死咗，我媽媽又有病，屋企確實困難。|0
mouzaakdung/025/025_068.opus|主席話：有困難就直接講，噉樣好，説明你同我唔講客氣。|0
mouzaakdung/025/025_069.opus|毛澤東嘅客人唔多，深居簡出嘅毛澤東，喜歡同呢啲小姑娘來往、談天。|0
mouzaakdung/025/025_070.opus|可能係因為喺佢哋身上，佢睇到咗一種青春之美，睇到咗一種朝氣，一種活力。|0
mouzaakdung/025/025_071.opus|同佢哋嘅談笑，佢亦可以感受到一種青年人嘅氣息，感受到紅牆外便，老百姓生活嘅脈搏。|0
mouzaakdung/025/025_072.opus|因此，佢時時請啲小姑娘嚟作客㗎。|0
mouzaakdung/025/025_073.opus|毛澤東鐘意聽京戲，喺佢高興嘅時候，自己仲有時哼哼唱唱。|0
mouzaakdung/025/025_074.opus|一便用手打住釘板，一便眯住眼睛喺度唱，一副陶醉其中嘅樣子。|0
mouzaakdung/025/025_075.opus|每當呢個時候，小孟亦會同佢開個玩笑話：|0
mouzaakdung/025/025_076.opus|主席啊，你真係個戲迷喇。|0
mouzaakdung/025/025_077.opus|主席話：我冇資格叫做戲迷，只係有啲迷戲啫。|0
mouzaakdung/025/025_078.opus|小孟話：我都唔鐘意聽京戲嘅，我都聽唔懂。|0
mouzaakdung/025/025_079.opus|主席話：噉就因為你唔熟悉歷史啦，所以就聽唔懂咯。|0
mouzaakdung/025/025_080.opus|毛澤東經常點戲嚟聽，李陵碑、打漁殺家、法門寺、荒山淚、貴妃醉酒、釣金龜、霸王別姬，都係佢經常點嘅戲嘞。|0
mouzaakdung/025/025_081.opus|對於楊寶森、尚小云、譚富英、蕭長華、程硯秋、梅蘭芳等等呢啲名角，佢仲能夠議論一番添。|0
mouzaakdung/025/025_082.opus|江青知道毛澤東呢個特點，佢專門組織人馬，為主席錄製咗一批唱片、磁帶。|0
mouzaakdung/025/025_083.opus|但係呢啲唱片同磁帶，主席聽過幾次之後，就失去新鮮感嘞。|0
mouzaakdung/025/025_084.opus|有一次，空政文工團嘅小麗嚟探主席。|0
mouzaakdung/025/025_085.opus|主席話：我鐘意聽京戲，聽唱片係一回事，聽本人唱又係一回事。|0
mouzaakdung/025/025_086.opus|誒，你能唔能夠幫我請一個會唱京戲嘅女仔嚟，等佢唱畀我聽下呢？|0
mouzaakdung/025/025_087.opus|小麗話：咁多名角，你請邊個唔得啊？李維康、楊春霞都唱得唔錯啊。|0
mouzaakdung/025/025_088.opus|我唔想驚動呢啲名人啊。|0
mouzaakdung/025/025_089.opus|或者聽慣咗名角，再聽下無名小輩嘅戲，別有一番風味。|0
mouzaakdung/025/025_090.opus|呢次主席就偏偏唔聽名角唱戲。|0
mouzaakdung/025/025_091.opus|過去，佢亦請過名角，好似趙燕俠、馬連良、李慧芳，都入中南海同主席唱過戲㗎。|0
mouzaakdung/025/025_092.opus|請個人嚟唱戲呢個願望當然唔難實現啦。|0
mouzaakdung/025/025_093.opus|小麗喺空政歌舞團物色咗一名會唱京劇嘅歌劇演員。|0
mouzaakdung/025/025_094.opus|有一日嘅下午，小麗帶咗嗰個唱京劇嘅演員嚟。|0
mouzaakdung/025/025_095.opus|嗰個演員姓林，就叫佢做小林啦。|0
mouzaakdung/025/025_096.opus|小麗話：主席，你想聽京戲，我帶咗小林嚟啊。|0
mouzaakdung/025/025_097.opus|主席話：哦，好啊，歡迎你嚟我呢度玩，你叫做咩嘢名啊？|0
mouzaakdung/025/025_098.opus|多謝主席，我叫做林某某。|0
mouzaakdung/025/025_099.opus|哦，同四小名旦張君秋同名噃，只係唔同姓啫。|0
mouzaakdung/025/025_100.opus|今日，你想唱一段乜嘢呢？|0
mouzaakdung/025/025_101.opus|我唱一段穆桂英大戰洪州啦。|0
mouzaakdung/025/025_102.opus|可以嘛，你就唱啦。|0
mouzaakdung/025/025_103.opus|不過冇人拉二胡，你就清唱啦。|0
mouzaakdung/025/025_104.opus|小林清一清嗓子，就唱起嚟喇。|0
mouzaakdung/025/025_105.opus|小林雖然多年唔唱京劇嘞，但係喺嚟之前，練習咗一輪。|0
mouzaakdung/025/025_106.opus|同主席唱戲，千祈唔能夠唱壞㗎嘛。|0
mouzaakdung/025/025_107.opus|佢有啲緊張，但總算順利噉唱完喇。|0
mouzaakdung/025/025_108.opus|佢嘅音色圓潤、甜美，聽起嚟，確係幾動聽嘅。|0
mouzaakdung/025/025_109.opus|主席聽完之後好高興。|0
mouzaakdung/025/025_110.opus|小林坐低稍為休息一下，飲咗啖水。|0
mouzaakdung/025/025_111.opus|小林呢段穆桂英唱得好聽啊，你唱一段霸王別姬啦。|0
mouzaakdung/025/025_112.opus|毛澤東開始點戲喇。|0
mouzaakdung/025/025_113.opus|你鐘意聽邊一段呢？|0
mouzaakdung/025/025_114.opus|小林好有把握，因為主席點嘅呢齣戏，佢好拿手，而且喺嚟之前準備過嘞。|0
mouzaakdung/025/025_115.opus|毛澤東笑住話：你最鐘意邊段，就唱嗰段啦。|0
mouzaakdung/025/025_116.opus|小林就企起身，行到離開主席大約兩米遠嘅地方，稍為定一定神，向主席望咗一眼。|0
mouzaakdung/025/025_117.opus|意思即係話：我開始唱喇。|0
mouzaakdung/025/025_118.opus|主席會意噉，輕輕岌一岌頭，作為回答。|0
mouzaakdung/025/025_119.opus|小林首先念白：看大王，醉卧帳中，不免去到帳外閒遊一番便了。|0
mouzaakdung/025/025_120.opus|幾句念白好有味道，主席好高興。|0
mouzaakdung/025/025_121.opus|跟住，小林用委婉動聽嘅唱腔唱起嚟：|0
mouzaakdung/025/025_122.opus|看大王，在帳中和衣睡穩。|0
mouzaakdung/025/025_123.opus|我只得，出帳外，且散愁心。|0
mouzaakdung/025/025_124.opus|輕移步，走向前中庭站定；猛抬頭見碧落，月色清明。|0
mouzaakdung/025/025_125.opus|小林呢一段清唱，使到主席更有興致。|0
mouzaakdung/025/025_126.opus|小林唱咗兩句啫，主席就開始用手拍住沙發嘅扶手，一釘一板噉跟住哼唱起嚟，頭又搖，個身又晃動。|0
mouzaakdung/025/025_127.opus|睇嚟呢段戲啱晒主席嘅口味。|0
mouzaakdung/025/025_128.opus|小林雖然唔係咩嘢名角啊，不過喺主席嘅客廳裏便，離得咁近，專門唱畀主席一個人聽，確實使到主席感覺別有一番情致。|0
mouzaakdung/025/025_129.opus|呢啲同睇舞台上嘅演出同埋聽唱片磁帶，確實係兩回事嘅。|0
mouzaakdung/025/025_130.opus|霸王別姬呢段戲唱完之後，主席話：唱得唔錯，啊，休息下啦。|0
mouzaakdung/025/025_131.opus|今日就唱到呢度先，以後歡迎你再嚟。|0
mouzaakdung/025/025_132.opus|多謝主席，我好耐冇唱喇，覺得有啲生疏啊。|0
mouzaakdung/025/025_133.opus|呢個歌劇演員小林，第一次嚟主席呢度，顯得比幾個常來常往嘅姑娘拘謹得多。|0
mouzaakdung/025/025_134.opus|小林雖然從藝多年，好有舞台經驗，不過好似噉樣嘅清唱，係平生第一次。|0
mouzaakdung/025/025_135.opus|當佢唱完之後，佢坐喺度，揸住杯水，滿面笑容。|0
mouzaakdung/025/025_136.opus|但係佢嘅心情呀，十分之唔平靜，甚至比開始唱戲嘅時候，都要慌亂。|0
mouzaakdung/025/025_137.opus|佢幾次都想將杯水放低，扲出擠喺個袋處嘅毛主席語錄本。|0
mouzaakdung/025/025_138.opus|但係佢自己又阻止住自己：|0
mouzaakdung/025/025_139.opus|佢諗：唔得嘅，噉唔啱嘅，不如，再等一陣先啦。|0
mouzaakdung/025/025_140.opus|小林自己同自己打交嘞：|0
mouzaakdung/025/025_141.opus|唔得，得，唔得，交替出現。|0
mouzaakdung/025/025_142.opus|佢真係怕失去一個好機會，一個可以同自己塗上一層神秘色彩嘅好機會。|0
mouzaakdung/025/025_143.opus|蘇州過後難逢艇啊。|0
mouzaakdung/025/025_144.opus|不過佢又怕噉樣做，係好討厭嘅，佢真係把握唔住喇。|0
mouzaakdung/025/025_145.opus|該點樣辦呢？|0
mouzaakdung/025/025_146.opus|終於小林仲係畀一種強烈嘅願望所完全控制：橫掂就係呢一次嘅啫。|0
mouzaakdung/025/025_147.opus|一個人喺某一啲時候，好可能喺一瞬間做出咗決定，就向前邁出一步，或者向後退下一步。|0
mouzaakdung/025/025_148.opus|小林喺衫袋裏便扲出嗰本語錄，雙手捧住行到主席身邊，佢聲震震噉話：|0
mouzaakdung/025/025_149.opus|主席，我想請你，簽個名。|0
mouzaakdung/025/025_150.opus|小林講完呢句説話之後，只覺得個心呀，喺胸腔裏便嘭嘭聲咁跳。|0
mouzaakdung/025/025_151.opus|主席望一望佢，似乎聽見嘞，又似乎冇聽懂佢嘅意思，塊面有一種疑惑不解嘅神情。|0
mouzaakdung/025/025_152.opus|小林見到主席冇回答，啲勇氣都唔知喺邊處嚟嘅，再將説話講咗一次。|0
mouzaakdung/025/025_153.opus|呢次主席確實聽見嘞。|0
mouzaakdung/025/025_154.opus|佢將眉頭微微一皺，接過語錄本，順手喺茶几攞起一支佢平時常用嘅紅色鉛筆，喺語錄嘅第一頁空白紙上，簽咗自己嘅名，然後遞畀小林。|0
mouzaakdung/025/025_155.opus|小林趕緊接過嚟真係如獲至寶啊。|0
mouzaakdung/025/025_156.opus|佢睇住毛主席嘅簽名，係啊，毛澤東三個字寫喺語錄嘅扉頁上。|0
mouzaakdung/025/025_157.opus|呢個係毛主席親筆簽字啊，係嘅冇錯嘞。|0
mouzaakdung/025/025_158.opus|佢嘅激動心情，使佢冇辦法睇得清楚。|0
mouzaakdung/025/025_159.opus|佢趕緊將語錄本袋返落袋，連聲噉話：多謝主席，多謝主席。|0
mouzaakdung/025/025_160.opus|簽完名之後，主席表示佢要休息嘞，小麗同小林離開咗主席嘅卧室。|0
mouzaakdung/025/025_161.opus|小林同小麗分手之後，一路行返去屋企。|0
mouzaakdung/025/025_162.opus|佢又試攞出本語錄，嗰本稀世珍寶一樣嘅語錄，睇下毛主席嘅親自簽名。|0
mouzaakdung/025/025_163.opus|佢真係怕呢個簽名突然間消失啊。|0
mouzaakdung/025/025_164.opus|毛澤東三個字，草到令人睇唔出。|0
mouzaakdung/025/025_165.opus|不過呢個簽名係真嘅，係毛主席嘅草書，係毛主席嘅手跡，冇錯。|0
mouzaakdung/025/025_166.opus|而家佢有咗最雄厚嘅政治資本嘞。|0
mouzaakdung/025/025_167.opus|喺嗰個年代，政治資本就係一切啊，呢種資本係用幾多錢都買唔到嘅。|0
mouzaakdung/025/025_168.opus|佢夢寐以求嘅事情終於辦到喇，佢擁有咗一切，佢簡直覺得自己擁有咗整個世界。|0
mouzaakdung/025/025_169.opus|佢可以去文工團宣傳、炫耀一番喇。|0
mouzaakdung/025/025_170.opus|呢件事，一定可以使佢身價倍增，佢可以躋身於神秘人物之列嘞。|0
mouzaakdung/025/025_171.opus|佢可以畀人們，畀空軍首長，畀嗰啲曾經鄙視過佢、妒忌過佢、傷害過佢嘅人另眼相看喇，佢簡直係平步青雲嘞。|0
mouzaakdung/025/025_172.opus|佢多次巴結嗰個可以經常去主席嗰度嘅小麗，終於見到咗成果，佢太感激嘞。|0
mouzaakdung/025/025_173.opus|佢幾咁想同所有嘅人，同屋企嘅人，同佢嘅丈夫，同佢嘅朋友，同佢嘅領導，同佢所見到嘅每個人，都將呢件事：將佢點樣同毛主席唱戲；|0
mouzaakdung/025/025_174.opus|又點樣請毛主席幫佢簽名，主席又點樣真係幫佢簽咗名嘅情景，講畀呢啲人聽啊。|0
mouzaakdung/025/025_175.opus|儘管小麗曾經再三告誡佢，唔好對任何人講起呢件絕對保密嘅事。|0
mouzaakdung/025/025_176.opus|如果講咗出去，就泄露咗一號機密，後果係不堪設想嘅。|0
mouzaakdung/026/026_001.opus|喺去主席嗰度嘅路上，小麗仲再三叮囑過小林。|0
mouzaakdung/026/026_002.opus|小林指天誓日噉，作咗最最令人信服嘅保證：|0
mouzaakdung/026/026_003.opus|我向毛主席保證，絕對唔會講出一啲情況，真嘅，我真係向毛主席保證。|0
mouzaakdung/026/026_004.opus|小林亦都好似嗰個特殊年代嘅所有年輕人一樣，鐘意用向毛主席保證噉樣嘅習慣講法，表白自己嘅決心。|0
mouzaakdung/026/026_005.opus|但係保證亦好，誓言亦好，呢個時候，不知不覺噉都變得模糊嘞，漸漸消失嘞。|0
mouzaakdung/026/026_006.opus|出人頭地，榮譽，虛榮，光彩慾，使佢處於極度狂熱之中。|0
mouzaakdung/026/026_007.opus|小林返去屋企嘅當日，就一五一十噉，講起自己嘅榮耀。|0
mouzaakdung/026/026_008.opus|小林好有表達嘅能力嘅，豐富嘅表情，惟妙惟肖嘅模仿動作，使佢喺自己嘅丈夫面前簡直係演咗一個戲劇片段。|0
mouzaakdung/026/026_009.opus|小林，最後又叫佢嘅丈夫都發誓，保證唔將呢件事傳出去。|0
mouzaakdung/026/026_010.opus|但係過咗幾日，佢去中南海毛主席嗰度唱戲嘅事，不脛而走，文工團上上下下，冇人唔知道嘞。|0
mouzaakdung/026/026_011.opus|當然，佢哋知道得唔係咁詳細，只係知道大概啫。|0
mouzaakdung/026/026_012.opus|不過就係噉樣，佢一下變成咗通天人物。|0
mouzaakdung/026/026_013.opus|人們確實對佢另眼相看嘞：|0
mouzaakdung/026/026_014.opus|仿佛佢個頭上，多咗一圈奪目嘅光環；|0
mouzaakdung/026/026_015.opus|仿佛佢身上有咗特殊嘅風采。|0
mouzaakdung/026/026_016.opus|老同志見到佢就話：小林啊，最近點解成日都冇見到你啊？|0
mouzaakdung/026/026_017.opus|小林嫣然一笑，使老同志喺佢嘅笑面上見到神秘。|0
mouzaakdung/026/026_018.opus|老首長見到佢，主動表現出關懷同熱情。|0
mouzaakdung/026/026_019.opus|喺呢關懷之中，仲有惶恐、敬畏、奉迎。|0
mouzaakdung/026/026_020.opus|小林最近又排咩嘢戲啊？有演出唔好忘記講我聽噃。|0
mouzaakdung/026/026_021.opus|點解唔嚟我屋企玩下？歡迎你嚟玩嘛。|0
mouzaakdung/026/026_022.opus|哈，小林越嚟越漂亮喇。|0
mouzaakdung/026/026_023.opus|於是佢提出嘅調動工作、細佬哥入託、評文藝七級、加工資都迎刃而解嘞，喺佢身上平添一種無限量嘅威懾力。|0
mouzaakdung/026/026_024.opus|正當小林興高采烈噉發緊各式各樣嘅美夢嘅時候，佢並唔知道喺中南海，毛主席嘅卧室裏便，發生咗一件同佢有直接關係嘅事情。|0
mouzaakdung/026/026_025.opus|小林離開中南海一個星期之後，小麗又去探訪毛主席。|0
mouzaakdung/026/026_026.opus|喺傾閒偈嘅時候，談到咗上次帶嚟嘅小林。|0
mouzaakdung/026/026_027.opus|小麗話：上次小林唱戲畀你聽，你覺得唱得點樣啊？|0
mouzaakdung/026/026_028.opus|唱得就唔錯，但係呢個女仔討厭。|0
mouzaakdung/026/026_029.opus|叫我同佢簽名，做呢啲沽名釣譽嘅事情，想拉大旗作虎皮嘛，以後唔好叫佢嚟喇。|0
mouzaakdung/026/026_030.opus|毛主席好懂得簽名嘅意思，佢好準確噉分析咗呢個舉動嘅目的。|0
mouzaakdung/026/026_031.opus|就係噉樣，小林永遠剝奪咗再嚟中南海嘅權利。|0
mouzaakdung/026/026_032.opus|小林邊度知道佢嘅舉動、佢嘅形象，喺毛主席嗰度留低嘅係反感。|0
mouzaakdung/026/026_033.opus|佢抑制唔住自己嘅慾望同情感，只要人哋一提呢方面嘅事情，佢就亂咁講嘞：|0
mouzaakdung/026/026_034.opus|毛主席嘅身體啊真係好㗎，同我握手嘅時候呀，哎呀，將我隻手都捻到痛晒，真係有力㗎喇。|0
mouzaakdung/026/026_035.opus|毛主席聽我唱戲之後猛禁鼓掌叫我啊連你唱咗五六段叫我每星期都要同佢唱一次啊。|0
mouzaakdung/026/026_036.opus|毛主席對我特別好嘅，見我帶住語錄，主動喺上便幫我簽名留念添。|0
mouzaakdung/026/026_037.opus|毛主席話我哋團嘅文化大革命，仲要搞落去。|0
mouzaakdung/026/026_038.opus|當我匯報我哋紅旗派受壓嘅時候，毛主席話：你哋打得贏就打，打唔贏就走嘛。|0
mouzaakdung/026/026_039.opus|主席呀，仲叫我哋上山打游擊啊。|0
mouzaakdung/026/026_040.opus|喺呢個女演員嘅嘴裏便，傳達咗毛主席一句頂一萬句嘅各式各樣嘅指示，啲人深信不疑。|0
mouzaakdung/026/026_041.opus|就算有啲唔係點信啊，亦唔敢去核對係唔係真實。|0
mouzaakdung/026/026_042.opus|小林浸沉喺興奮之中，忘乎所以之中嘞。|0
mouzaakdung/026/026_043.opus|佢嗰一次，僅有嘅一次，去中南海嘅資本總有講完嘅時候㗎。|0
mouzaakdung/026/026_044.opus|儘管佢編造一啲連佢自己亦感到十分相信，不過又係驢唇唔對馬嘴嘅故事。|0
mouzaakdung/026/026_045.opus|但係佢亦有啲害怕喇，自己講出去咁多情況，唔能夠同事實距離太遠，點都要有返啲譜至得㗎。|0
mouzaakdung/026/026_046.opus|佢好想再入去一次同毛主席唱戲，佢終於又搵到小麗喇。|0
mouzaakdung/026/026_047.opus|小林帶咗好多禮物送畀小麗，但係小麗見到小林呢卻係冷冷淡淡㗎。|0
mouzaakdung/026/026_048.opus|小林話：你最近好忙呢？搵你好多次都搵唔到。|0
mouzaakdung/026/026_049.opus|小麗話：小林，你去主席嗰度一次，返嚟就講到冇完冇了。|0
mouzaakdung/026/026_050.opus|我點樣同你講㗎？你又點樣保證㗎？出咗問題點樣辦啊？|0
mouzaakdung/026/026_051.opus|主席對你好唔滿意啊，你請主席幫你簽名，主席非常唔高興，係用紅筆簽嘅，噉就係絕交嘅意思，你知唔知吖？|0
mouzaakdung/026/026_052.opus|小麗直截了當，開門見山噉表達咗佢嘅不滿。|0
mouzaakdung/026/026_053.opus|小林聽到呢度，當堂失魂落魄，只覺得心裏便空蕩蕩噉，冇晒着落。|0
mouzaakdung/026/026_054.opus|佢想解釋，但係又唔知從何説起。|0
mouzaakdung/026/026_055.opus|佢知道，佢嘅好多編造出嚟嘅見主席嘅故事，都會轉彎抹角噉傳到小麗隻耳處。|0
mouzaakdung/026/026_056.opus|佢開始悔恨喇：唔應該唔聽小麗嘅説話，後悔請主席簽名呢件事，自己冇同小麗商量。|0
mouzaakdung/026/026_057.opus|自己嘅眼光太短喇，只係做一錘子嘅買賣。|0
mouzaakdung/026/026_058.opus|更加令佢後悔嘅係，主席用紅筆幫佢簽名，佢一啲都唔明白裏便嘅含義。|0
mouzaakdung/026/026_059.opus|點解咁笨，咁傻呢？|0
mouzaakdung/026/026_060.opus|呢啲係連幾歲大，剛剛上小學嘅小學生都知道㗎嘛，唔能夠用紅筆寫信，否則對方，認為你係寫絕交信。|0
mouzaakdung/026/026_061.opus|用紅筆簽名，當然係絕交嘅意思啦。|0
mouzaakdung/026/026_062.opus|唉，點解我噉都唔知嘅呢？完咯，一切都完喇。|0
mouzaakdung/026/026_063.opus|佢後悔到極嘞，如果扣上編造最高指示嘅帽子，噉佢就係現行反革命啊。|0
mouzaakdung/026/026_064.opus|佢嘅眼淚一下湧咗出嚟，佢哽咽住噉話：|0
mouzaakdung/026/026_065.opus|唔該你，你千祈唔好喺主席面前，提起我喺出便，講嗰啲嘢，我錯咯我知錯咯。|0
mouzaakdung/026/026_066.opus|我，我對唔住毛主席，我對唔住你，我求下你，你一定要，一定要保護我。|0
mouzaakdung/026/026_067.opus|小麗見佢喊得咁傷心，講得咁懇切，就唔再講責備佢嘅説話喇，只係勸佢話：|0
mouzaakdung/026/026_068.opus|唔好喊喇，你放心啦，我唔會講乜嘢嘅。|0
mouzaakdung/026/026_069.opus|你以後注意就係喇，唔好再胡説八道喇，你知道呢啲唔係小事嚟㗎嘛。|0
mouzaakdung/026/026_070.opus|小林同主席嘅交往就到此為止嘞。|0
mouzaakdung/026/026_071.opus|呢個女仔，永遠再冇，亦不可能，再出現喺主席面前。|0
mouzaakdung/026/026_072.opus|因為主席意味深長噉，用紅筆為佢簽咗名。|0
mouzaakdung/026/026_073.opus|一九七二年一月六日，陳毅元帥離開咗人世。|0
mouzaakdung/026/026_074.opus|一月十日，為陳毅元帥舉行咗隆重嘅追悼儀式。|0
mouzaakdung/026/026_075.opus|毛澤東親自參加咗追悼會。|0
mouzaakdung/026/026_076.opus|毛澤東喺接見陳毅夫人張茜嘅時候，肯定咗陳毅係個好人，係個好同志。|0
mouzaakdung/026/026_077.opus|除此之外，佢仲話：鄧小平同劉少奇唔同，屬於人民內部矛盾。|0
mouzaakdung/026/026_078.opus|在場嘅周恩來立即暗示陳毅嘅子女，想辦法將毛澤東對鄧小平嘅睇法傳出去。|0
mouzaakdung/026/026_079.opus|鄧小平作為中國第二號最大嘅走資派，喺一九六九年一號通令嘅威逼之下，喺隔離咗兩年之後，於一九六九年十月二十日，同妻子卓琳、同年邁嘅繼母，一齊由北京押送去江西；|0
mouzaakdung/026/026_080.opus|開始咗勞動改造嘅生活，成為普通中國人之中嘅最普通嘅一員。|0
mouzaakdung/026/026_081.opus|佢日出而作，日落而息，晚上，時時讀書到深夜。|0
mouzaakdung/026/026_082.opus|一九七一年嘅九一三事件之後，鄧小平知道咗林彪終於得到咗應有嘅下場，亦知道咗毛澤東關於佢嘅講話。|0
mouzaakdung/026/026_083.opus|鄧小平於一九七一年十一月，同一九七二年八月三日，兩次寫信畀毛澤東，表示願意為黨、為人民、為國家再做啲工作。|0
mouzaakdung/026/026_084.opus|毛澤東對鄧小平畢竟仲係了解嘅。|0
mouzaakdung/026/026_085.opus|喺一九六八年召開嘅中國共產黨八屆十二中全會上，當林彪、江青一夥，極力主張開除鄧小平嘅黨籍嘅時候，毛澤東就堅決反對呢種做法。|0
mouzaakdung/026/026_086.opus|文化大革命嘅現實，又使到毛澤東對鄧小平開始有咗新嘅評價。|0
mouzaakdung/026/026_087.opus|噉樣，毛澤東同意咗鄧小平嘅要求，並且努力恢復鄧小平喺全國嘅威望。|0
mouzaakdung/026/026_088.opus|一九七三年二月二十日，鄧小平結束咗喺江西度過嘅三年幾嘅時光，佢帶住全家坐火車返去北京。|0
mouzaakdung/026/026_089.opus|冇幾耐，根據毛澤東、周恩來嘅提議，中共中央決定恢復鄧小平嘅組織生活，同國務院副總理嘅職務。|0
mouzaakdung/026/026_090.opus|八月，喺中國共產黨第十次全國代表大會上，鄧小平被推選為主席團成員，並被選為中央委員。|0
mouzaakdung/026/026_091.opus|鄧小平開始協助周總理整頓同恢復國民經濟工作。|0
mouzaakdung/026/026_092.opus|從此，鄧小平復出，喺各項工作之中，做出咗突出嘅成績。|0
mouzaakdung/026/026_093.opus|毛澤東通過對鄧小平工作嘅考察，得出鄧小平人才難得、政治思想強嘅結論。|0
mouzaakdung/026/026_094.opus|一九七五年一月五日，中共中央任命鄧小平為中共中央軍委副主席，兼中國人民解放軍總參謀長。|0
mouzaakdung/026/026_095.opus|一九七五年，一月八日至十日，喺周恩來主持下，喺北京召開咗黨嘅十屆二中全會，全會選舉咗鄧小平為黨中央副主席、中央政治局常委。|0
mouzaakdung/026/026_096.opus|呢啲都體現咗毛澤東嘅意圖，都係由毛澤東提議嘅。|0
mouzaakdung/026/026_097.opus|喺周總理病重住院嘅一段時間裏便，由鄧小平主持國務院工作，鄧小平成為第一副總理。|0
mouzaakdung/026/026_098.opus|江青一夥妄圖組閣嘅陰謀宣告破產嘞。|0
mouzaakdung/026/026_099.opus|但係四人幫亦絕唔會甘心於佢哋嘅失敗。|0
mouzaakdung/026/026_100.opus|佢哋利用所控制嘅宣傳工具，喺報刊上、喺廣播上、喺電視熒幕上，連篇累牘噉對鄧小平同志進行攻擊。|0
mouzaakdung/026/026_101.opus|含沙射影，指桑罵槐，明火執仗，赤膊上陣，無所不用其極。|0
mouzaakdung/026/026_102.opus|但係鄧小平同志卻係依舊滿腔熱情噉，不辭辛苦噉工作。|0
mouzaakdung/026/026_103.opus|面對四人幫一夥嘅惡毒攻擊，鄧小平任憑風浪起，穩坐釣魚台啊。|0
mouzaakdung/026/026_104.opus|鄧小平同志對交通、工業、農業、科技、軍事、文藝、教育、衞生等各條戰線進行整頓，得到咗全國人民嘅歡迎。|0
mouzaakdung/026/026_105.opus|一九七五年嘅七、八、九三個月，畀四人幫稱為謠言四起嘅三個月。|0
mouzaakdung/026/026_106.opus|亦正係鄧小平同志，同四人幫嘅倒行逆施進行堅決鬥爭，為全國上下各行各業嘅整頓，為全面打開國民經濟建設嘅新局面所做嘅努力，使全國人民精神為之一振嘅一段時期。|0
mouzaakdung/026/026_107.opus|七五年十月中旬嘅一日，小孟同主席讀報紙上嘅一啲文章。|0
mouzaakdung/026/026_108.opus|咩嘢反經驗主義啊，咩嘢打土遺址啊，咩嘢限制資產階級法權啊，名目繁多目標一致。|0
mouzaakdung/026/026_109.opus|呢啲文章嘅矛頭都係指向周總理，指向鄧小平嘅。|0
mouzaakdung/026/026_110.opus|毛澤東聽住呢啲文章，並冇幾多興趣，有時亦插幾句：|0
mouzaakdung/026/026_111.opus|我睇批判經驗主義嘅人，自己就係經驗主義。|0
mouzaakdung/026/026_112.opus|喺度嗌限制資產階級法權嘅人，自己卻係喺度擴大自己嘅法權。|0
mouzaakdung/026/026_113.opus|呢段時期，雖然四人幫一夥多次告鄧小平嘅狀，多次發動攻勢，但係並冇動搖毛澤東對鄧小平嘅信任。|0
mouzaakdung/026/026_114.opus|鄧小平對四人幫嘅針鋒相對，係使到毛澤東睇到鄧小平嘅品德。|0
mouzaakdung/026/026_115.opus|毛澤東曾經誇獎鄧小平係綿里藏針，有軟有硬啊。|0
mouzaakdung/026/026_116.opus|呢段時期，鄧小平經常喺陪毛澤東接見外賓之後，向毛主席匯報請示工作。|0
mouzaakdung/026/026_117.opus|小孟就聽到噉樣一段對話。|0
mouzaakdung/026/026_118.opus|鄧小平話：我嘅家鄉四川，本來係天府之國。|0
mouzaakdung/026/026_119.opus|而家生產搞唔上去，糧食要靠外省支援，老百姓吃喝困難，叫苦連天啊。|0
mouzaakdung/026/026_120.opus|毛澤東話：哦，係噉樣，嗰個天府之國，唔係變成地府之國咯？|0
mouzaakdung/026/026_121.opus|鄧小平話：我想派個得力嘅同志去四川揸下生產，你話點呢？|0
mouzaakdung/026/026_122.opus|毛澤東話：噉當然好啦，你可以考慮人選。|0
mouzaakdung/026/026_123.opus|果然，鄧小平選派咗趙紫陽去四川。|0
mouzaakdung/026/026_124.opus|趙紫陽喺四川揸咗一段時間之後，使到四川恢復咗天府之國嘅面貌，難怪當時人們流傳住噉樣嘅歌謠：|0
mouzaakdung/026/026_125.opus|要吃糧，找紫陽；要吃米，找萬里。|0
mouzaakdung/026/026_126.opus|但係，毛遠新一九七五年九月，擔任毛澤東嘅聯絡員之後，多次向毛澤東作咗歪曲事實嘅匯報。|0
mouzaakdung/026/026_127.opus|毛遠新匯報話：我好注意小平同志嘅講話，我感到一個問題。|0
mouzaakdung/026/026_128.opus|佢好少講文化大革命嘅成績，好少批判劉少奇嘅修正主義路線啊。|0
mouzaakdung/026/026_129.opus|我感覺一股風，比一九七二年，藉住批極左而否定文化大革命嘅時候仲要厲害；|0
mouzaakdung/026/026_130.opus|三項指示為綱，其實只係剩返一項指示，即係生產搞上去咯；|0
mouzaakdung/026/026_131.opus|擔心中央，怕出反覆；|0
mouzaakdung/026/026_132.opus|遲群喺執行主席嘅教育革命路線上係比較堅決嘅，十個指頭，七個仲係好嘅。|0
mouzaakdung/026/026_133.opus|呢啲匯報、呢啲讒言，再加上毛遠新嘅特殊身份，唔能夠唔動搖毛澤東嘅信念，擾亂毛澤東嘅心懷，甚至使到毛澤東信咗毛遠新嘅睇法。|0
mouzaakdung/026/026_134.opus|使毛澤東得出噉嘅結論：|0
mouzaakdung/026/026_135.opus|一啲同志，主要係老同志，思想仲停止喺資產階級民主革命階段，對社會主義革命唔理解，有抵觸，甚至反對；|0
mouzaakdung/026/026_136.opus|對文化大革命有兩種態度：|0
mouzaakdung/026/026_137.opus|一，係不滿意；二，係要算賬，算文化大革命嘅賬。|0
mouzaakdung/026/026_138.opus|儘管毛澤東得出噉樣嘅結論，儘管佢批評咗以鄧小平為代表嘅一啲老幹部，但係佢對鄧小平，仲係信賴嘅。|0
mouzaakdung/027/027_001.opus|一九七五年十一月初嘅一日下午，主席瞓完午睡，小孟又同主席讀報，無非係嗰啲批判嘅文章。|0
mouzaakdung/027/027_002.opus|毛澤東依舊係似聽非聽，冇任何反應。|0
mouzaakdung/027/027_003.opus|小孟讀咗一陣報紙，見到主席反應冷淡，就唔知應該讀啲乜嘢好。|0
mouzaakdung/027/027_004.opus|只見主席向佢擪下手，意思係要佢行近床邊。|0
mouzaakdung/027/027_005.opus|小孟行過去，主席話：|0
mouzaakdung/027/027_006.opus|唔好讀嗰啲乏味嘅文章喇，盡下醫生嘅責任啦。|0
mouzaakdung/027/027_007.opus|請你幫我按摩下個頭好嘛？|0
mouzaakdung/027/027_008.opus|我個頭有啲發脹啊。|0
mouzaakdung/027/027_009.opus|於是小孟就用手喺主席嘅前額部分按摩嘞，從鼻樑向上慢慢推，推到前額嘅中間，然後將兩隻手指分開，向兩側嚟到推，一直推到太陽穴。|0
mouzaakdung/027/027_010.opus|小孟一便按摩一便問：|0
mouzaakdung/027/027_011.opus|噉樣按摩啱唔啱啊？可以吖嘛？|0
mouzaakdung/027/027_012.opus|可以，你簡直係個按摩大夫啊。|0
mouzaakdung/027/027_013.opus|你表揚我真係唔容易啊。|0
mouzaakdung/027/027_014.opus|小孟見主席嘅精神，比先頭讀報個時候好得多，亦願意講説話喇，佢就話：|0
mouzaakdung/027/027_015.opus|呢一排，報上登嘅文章都係唔點名批鄧小平嘅。|0
mouzaakdung/027/027_016.opus|我覺得鄧小平同志好好啊，人哋嘅心地唔錯，根本唔係反你嘅。|0
mouzaakdung/027/027_017.opus|毛澤東聽佢噉講就話：|0
mouzaakdung/027/027_018.opus|鄧小平，係鄧水平嘛，佢有能力嘅。|0
mouzaakdung/027/027_019.opus|噉唔係，我返屋企聽過我啲親戚講，科學院搞咗整頓之後，好有成績，大家係服氣嘅。|0
mouzaakdung/027/027_020.opus|我畀你一個任務：|0
mouzaakdung/027/027_021.opus|你以後再返屋企嘅時候，就多啲打聽外便嘅情況，乜嘢情況都要聽。|0
mouzaakdung/027/027_022.opus|外便嘅世界精彩到極啊。|0
mouzaakdung/027/027_023.opus|喺我呢度，淨係睇報紙，聽文件，唔得嘅。|0
mouzaakdung/027/027_024.opus|鄧小平，鄧水平，呢個係毛澤東對小平同志嘅最終評價。|0
mouzaakdung/027/027_025.opus|呢個評價始終因為一啲人嘅封鎖，唔能夠及時傳達出去。|0
mouzaakdung/027/027_026.opus|除咗極少數個人之外，大多數個人始終認為，毛澤東日理萬機，夜以繼日噉工作。|0
mouzaakdung/027/027_027.opus|毛澤東永遠係神采奕奕，精神矍鑠。|0
mouzaakdung/027/027_028.opus|毛澤東總係好似喺畫報上所見到嘅照片噉樣，經常伏案執筆，批閲文件；|0
mouzaakdung/027/027_029.opus|喺會議室裏便開會，喺工廠田頭視察等等。|0
mouzaakdung/027/027_030.opus|直到一九七六年九月九日，人們先至喺不知所措嘅茫然之中，結束咗呢種想象。|0
mouzaakdung/027/027_031.opus|其實人們喺報紙上、喺熒幕上、喺一切宣傳嘅窗口裏便，都睇唔到毛澤東晚年真實嘅工作情況。|0
mouzaakdung/027/027_032.opus|人們只係知道，領袖人物，特別係早就畀人神話咗嘅毛澤東，喺度決策住國家嘅一切，主宰住人民嘅命運。|0
mouzaakdung/027/027_033.opus|毛澤東嘅一舉手，一投足，都會對歷史造成巨大嘅波瀾。|0
mouzaakdung/027/027_034.opus|毛澤東嘅任何一個意念，都會形成滔滔洪水一瀉千里。|0
mouzaakdung/027/027_035.opus|喺中國噉樣一塊特定嘅土地上，喺二十世紀七十年代噉樣一個特定嘅歷史時期，毛澤東具有特別嘅權力，特別嘅威望。|0
mouzaakdung/027/027_036.opus|佢喺佔全世界四分之一嘅人們嘅心目中，係生命，係希望，係光明，係永遠不落嘅紅太陽。|0
mouzaakdung/027/027_037.opus|人們並冇完全估錯，毛澤東直至生命嘅最後時刻，依然喺度工作。|0
mouzaakdung/027/027_038.opus|只不過佢嘅工作方式、工作環境、工作形象，唔係好似人們嘅猜測噉樣啫。|0
mouzaakdung/027/027_039.opus|毛澤東嘅工作，到咗佢嘅黃昏歲月，已經唔係喺辦公室，亦唔係喺會議室，更加唔係喺田間地頭，而係，喺佢嘅卧室裏便。|0
mouzaakdung/027/027_040.opus|更加確切啲、更加具體啲嚟講，係喺佢嘅床頭上便。|0
mouzaakdung/027/027_041.opus|毛澤東早就唔能夠伏案執筆，急書狂草嘞。|0
mouzaakdung/027/027_042.opus|而係用佢顫抖嘅手，慢慢噉非常費力噉寫。|0
mouzaakdung/027/027_043.opus|人們並冇估錯，儘管毛澤東已經係重病纏身，但係佢依然喺度工作，而且係直至生命嘅最後時刻。|0
mouzaakdung/027/027_044.opus|儘管毛澤東病卧床榻，心臟病、腦血管病，將佢折磨到心力交瘁。|0
mouzaakdung/027/027_045.opus|儘管毛澤東早就已經步履蹣跚，兩腿無力；|0
mouzaakdung/027/027_046.opus|儘管毛澤東有時候講説話都好困難；|0
mouzaakdung/027/027_047.opus|儘管佢嘅手，震到攞唔起一支好輕嘅筆，但係毛澤東依然繼續喺度工作。|0
mouzaakdung/027/027_048.opus|如果毛澤東係一個普通老人，到咗佢噉嘅年紀，噉嘅身體狀況，佢早就應該去醫病，去住醫院，去療養，去休息嘞。|0
mouzaakdung/027/027_049.opus|但係毛澤東係領袖，係統帥，佢似乎唔能夠唔工作。|0
mouzaakdung/027/027_050.opus|呢啲係畀一種崇高嘅思想境界所驅使呢？抑或係客觀環境所逼？|0
mouzaakdung/027/027_051.opus|係唔係身在其位，必謀其政呢？|0
mouzaakdung/027/027_052.opus|唔理點講都好啦，毛澤東喺最後一年幾嘅日子裏便，佢依然處理住國家大事，依然關照住國際鬥爭嘅風雲，依然掌握住生殺予奪嘅大權。|0
mouzaakdung/027/027_053.opus|佢絕對冇交班嘅啲多表示，直至佢生命嘅最後時刻。|0
mouzaakdung/027/027_054.opus|所謂你辦事我放心，亦絕冇讓權嘅意思。|0
mouzaakdung/027/027_055.opus|呢句説話嘅前前後後，都有一啲背景：|0
mouzaakdung/027/027_056.opus|毛澤東仲冇想到或者係唔願意去想，自己就要退出呢個佢十分眷戀嘅歷史舞台，呢個佢曾經叱吒風雲嘅歷史舞台。|0
mouzaakdung/027/027_057.opus|佢雖然有過面臨絕境嘅驚險，但係更有過扭轉乾坤嘅得意；|0
mouzaakdung/027/027_058.opus|有過蒼涼嘅悲懷，更有過事功極盛嘅豪邁。|0
mouzaakdung/027/027_059.opus|因此直至生命嘅最後一息，佢亦冇去交班。|0
mouzaakdung/027/027_060.opus|係嚟唔切呢？定係佢唔願意呢？|0
mouzaakdung/027/027_061.opus|毛澤東係喺中國呢塊土地上土生土長嘅領袖。|0
mouzaakdung/027/027_062.opus|佢係一個農民嘅兒子，佢必然具有中國嘅特色。|0
mouzaakdung/027/027_063.opus|而且毛澤東所留低嘅身影，比任何其他人物，喺中國都會顯得更為龐大。|0
mouzaakdung/027/027_064.opus|毛澤東曾經講過：我歷來唔同意讓自己嘅老婆做自己辦公室嘅主任。|0
mouzaakdung/027/027_065.opus|我嘅秘書，亦只係做啲收收發發嘅工作。|0
mouzaakdung/027/027_066.opus|屬於我嘅事情，應該我自己去做。|0
mouzaakdung/027/027_067.opus|毛澤東嘅晚年仲係遵循呢一個原則。|0
mouzaakdung/027/027_068.opus|儘管佢已經係個重病病人，所有文件嘅批示，佢都要親自去做。|0
mouzaakdung/027/027_069.opus|一九七五年七月廿五日，毛澤東分兩次睇完電影創業之後，佢喺大廳返去卧室。|0
mouzaakdung/027/027_070.opus|佢好似往常一樣，又半瞓半挨噉靠喺床頭。|0
mouzaakdung/027/027_071.opus|佢將手一抬，喺床頭小櫃攞起支筆，然後又順手攞起一張紙。|0
mouzaakdung/027/027_072.opus|小孟知道主席要寫嘢嘞，就喺張四方枱上便攞起一本厚厚嘅硬皮精裝書，放喺主席嘅大髀上便，畀佢墊住嚟寫字。|0
mouzaakdung/027/027_073.opus|主席顯得有啲激動啊。|0
mouzaakdung/027/027_074.opus|佢嘅表情十分嚴肅，佢將支筆用拇指同中指轉咗幾下。|0
mouzaakdung/027/027_075.opus|呢個，係佢喺思考問題嘅時候嘅習慣動作。|0
mouzaakdung/027/027_076.opus|主席睇創業後嘅激動心情，使佢迫不及待噉要寫批示。|0
mouzaakdung/027/027_077.opus|由鄧小平同志呈轉嘅張天文嘅來信，主席好仔細噉睇過。|0
mouzaakdung/027/027_078.opus|當時佢冇講嘢。|0
mouzaakdung/027/027_079.opus|睇過再講啦，冇調查，就冇發言權嘛。|0
mouzaakdung/027/027_080.opus|創業呢部影片宣揚嘅獨立自主、自力更生嘅創業精神，所表現嘅中國人民要有志氣嘅英雄氣概深深噉感染咗毛澤東。|0
mouzaakdung/027/027_081.opus|自力更生何罪之有？|0
mouzaakdung/027/027_082.opus|自力更生有咩嘢唔好呢？一萬年都要自力更生。|0
mouzaakdung/027/027_083.opus|中國唔自力更生，實會垮台嘅。|0
mouzaakdung/027/027_084.opus|毛澤東天性係個浪漫詩人，佢好容易動情，佢嬲嘞。|0
mouzaakdung/027/027_085.opus|毛澤東用震住嘅手，急促噉寫，雖然係急，不過依然寫咗好耐。|0
mouzaakdung/027/027_086.opus|寫完之後，交咗畀小孟。|0
mouzaakdung/027/027_087.opus|小孟攞個批示仔細噉睇，一便睇，仲一便讀出聲：|0
mouzaakdung/027/027_088.opus|此片無大錯，建議通過發行。|0
mouzaakdung/027/027_089.opus|不要求全責備，而且罪名有十條之多，太過分了，不利調整黨內的文藝政策。|0
mouzaakdung/027/027_090.opus|小孟一便讀，一便皺起眉頭：|0
mouzaakdung/027/027_091.opus|不要求，不要求，後面嘅字係乜嘢字啊？真係睇唔清楚喇。|0
mouzaakdung/027/027_092.opus|主席攞個批示睇咗一下佢就話：|0
mouzaakdung/027/027_093.opus|係責備嘛，我再寫一次啦。|0
mouzaakdung/027/027_094.opus|於是主席又攞起筆，喺另外一張紙上面寫咗大大嘅責備兩個字遞畀小孟。|0
mouzaakdung/027/027_095.opus|小孟接咗過嚟，睇咗之後佢話：|0
mouzaakdung/027/027_096.opus|你寫字隻手震得咁厲害，以後就唔好寫喇。|0
mouzaakdung/027/027_097.opus|你講，我哋幫你記唔係得咯。|0
mouzaakdung/027/027_098.opus|仲係我自己嚟，唔能夠以嘴待勞嘅。|0
mouzaakdung/027/027_099.opus|毛澤東嘅性情就係噉㗎喇，只要佢能夠做嘅事，佢仲係要自己去做。|0
mouzaakdung/027/027_100.opus|喺毛澤東嘅最後歲月裏便，佢除咗自己讀書之外，佢依然批閲大量嘅文件。|0
mouzaakdung/027/027_101.opus|其中包括請示嘅報告、信件、電報等等。|0
mouzaakdung/027/027_102.opus|凡係送上嚟嘅文件，佢都要親自過目。|0
mouzaakdung/027/027_103.opus|或者由秘書、工作人員讀畀佢聽，然後佢進行批示。|0
mouzaakdung/027/027_104.opus|呢啲日常工作，佢絕不假手別人。|0
mouzaakdung/027/027_105.opus|呢啲工作，亦佔去佢大量嘅時間。|0
mouzaakdung/027/027_106.opus|一九七五年九月中旬，小孟將送嚟嘅有關周楊檢查嘅文件，送畀主席睇。|0
mouzaakdung/027/027_107.opus|主席睇咗之後，當時乜嘢都冇講，亦冇喺文件上面批咩嘢字。|0
mouzaakdung/027/027_108.opus|九月二十七日，有關部門將參加人大會堂，國慶宴會嘅名單，送嚟請主席過目審查批准。|0
mouzaakdung/027/027_109.opus|主席見到名單上有好多喺文化大革命裏便，被打倒個人都列上嘞，好似羅瑞卿啊、楊尚昆啊等等，佢顯出好高興嘅神情。|0
mouzaakdung/027/027_110.opus|當佢睇完呢個長長嘅名單之後，對小孟話：|0
mouzaakdung/027/027_111.opus|名單裏便，冇周楊咩？|0
mouzaakdung/027/027_112.opus|小孟話：周楊有錯誤，幾日前，唔係畀你睇過有關佢檢查嗰份文件咩？|0
mouzaakdung/027/027_113.opus|係，你將嗰份文件，再攞嚟畀我。|0
mouzaakdung/027/027_114.opus|於是小孟喺四方枱上搵到嗰份文件，遞畀主席。|0
mouzaakdung/027/027_115.opus|主席攞個文件，又仔細睇咗一次，然後，就喺最後一頁上寫咗：|0
mouzaakdung/027/027_116.opus|人無完人，金無足赤。|0
mouzaakdung/027/027_117.opus|當然，毛澤東對周楊嘅問題絕唔係未加思考嘅。|0
mouzaakdung/027/027_118.opus|上次睇完之後，佢唔表態，本身就意味住思索。|0
mouzaakdung/027/027_119.opus|喺長長嘅名單裏便，佢注意到缺咗周楊嘅名，本身就説明佢對周楊嘅關注。|0
mouzaakdung/027/027_120.opus|噉毛澤東嘅批示啊，好快喺報紙就見到喇。|0
mouzaakdung/027/027_121.opus|有一日，辦公廳送嚟咗華國鋒總理嘅請示信，小孟同主席讀咗。|0
mouzaakdung/027/027_122.opus|內容係講華國鋒喺過去接見外賓嘅活動參加得少，冇幾多經驗。|0
mouzaakdung/027/027_123.opus|係咪等張春橋參加接見先，佢就可以見習一番。|0
mouzaakdung/027/027_124.opus|當小孟讀完信以後，主席微微一笑佢話：|0
mouzaakdung/027/027_125.opus|我睇大可不必，太拘泥唔好嘛。|0
mouzaakdung/027/027_126.opus|又過咗幾日，為呢件事，主席仲同小孟話：|0
mouzaakdung/027/027_127.opus|有啲同志總係認為別人、先人做嘅樣子就係規矩，照自己嘅辦法去做，噉又唔係同後人立咗規矩咩？|0
mouzaakdung/027/027_128.opus|路係人行出嚟嘅，規矩亦係人創造嘅，可以遵守，亦可以打破。|0
mouzaakdung/027/027_129.opus|有一批國民黨嘅將領要特赦，關於呢件事嘅文件、名單，喺一九七五年十月份就送到上嚟主席呢度嘞，請主席批閱。|0
mouzaakdung/027/027_130.opus|主席好快就批閲咗，將文件放喺櫃裏頭，按照常規呢，要等到一九七六年春節再正式發落去。|0
mouzaakdung/027/027_131.opus|就快到一九七六年元旦嘞，有一日，主席忽然間向秘書提起呢個文件嘅事。|0
mouzaakdung/027/027_132.opus|佢話：關於特赦嘅文件，發咗落去未啊？|0
mouzaakdung/027/027_133.opus|秘書話：未啊，應該係春節之前發。|0
mouzaakdung/027/027_134.opus|點解要等春節呢？可以喺元旦發嘛。|0
mouzaakdung/027/027_135.opus|既然決定咗喇，我睇早發比遲發好，人哋係度日如年啊。|0
mouzaakdung/027/027_136.opus|毛澤東講咗嘅説話就要照住去辦，佢話提前就提前。|0
mouzaakdung/027/027_137.opus|佢每日都要閲讀批示文件，但係佢並冇同等對待。|0
mouzaakdung/027/027_138.opus|有啲，佢會印象清晰；|0
mouzaakdung/027/027_139.opus|有啲就好似過眼雲煙；|0
mouzaakdung/027/027_140.opus|有啲文件過咗好耐佢仲會再提起嘅。|0
mouzaakdung/027/027_141.opus|毛澤東嘅記憶力，即使係到咗晚年，亦係驚人㗎。|0
mouzaakdung/027/027_142.opus|有一次，主席同小孟喺大廳傾偈。|0
mouzaakdung/027/027_143.opus|小孟講起六十年代跳舞個事，講起東方紅大歌舞排練嘅事。|0
mouzaakdung/027/027_144.opus|主席忽然間話：張寧有冇參加大歌舞啊？|0
mouzaakdung/027/027_145.opus|小孟話：張寧？邊個張寧啊？|0
mouzaakdung/027/027_146.opus|小孟一時都想唔起嘞。|0
mouzaakdung/027/027_147.opus|前嗰幾日，你同我讀嘅文件裏便嘅張寧咯。|0
mouzaakdung/027/027_148.opus|噉樣一提，小孟就想起嚟喇。|0
mouzaakdung/027/027_149.opus|前幾日，佢同主席讀一份文件，係關於釋放林彪九一三事件有關人員嘅文件。|0
mouzaakdung/027/027_150.opus|裏面列舉咗釋放嘅名單，其中有一個叫做張寧，佢曾經被選為林立果嘅妃子嘅。|0
mouzaakdung/027/027_151.opus|當讀到張寧個名嘅時候，小孟補充咗幾句説話：|0
mouzaakdung/027/027_152.opus|張寧，我識佢嘅，係跳舞嘅，跳過蚌鶴舞嘅領舞，好高嘅，雙腳特別長，舞姿唔錯。|0
mouzaakdung/027/027_153.opus|主席話：張寧，同你過去係同行，你話識佢嘅意思，係咪要我手下留情啊？|0
mouzaakdung/027/027_154.opus|留情唔留情我啊唔敢講，你話點就點啦。|0
mouzaakdung/027/027_155.opus|呢份文件嘅名單之中，仲有曾經逮捕過小孟嘅嗰位空軍保衞部門，叫做某某嘅幹事。|0
mouzaakdung/027/027_156.opus|小孟亦都向主席做咗解釋：裏面嘅某某就係嗰個逮捕過我個人喇。|0
mouzaakdung/027/027_157.opus|逮捕過你嘅人，你肯定懷恨在心咯。|0
mouzaakdung/027/027_158.opus|我恨佢做乜嘢啫？又唔係佢決定嘅。|0
mouzaakdung/027/027_159.opus|我恨林彪，吳法憲。|0
mouzaakdung/027/027_160.opus|哦，孟夫子仲係有頭腦嘅，夫子不記小人過嘛。|0
mouzaakdung/027/027_161.opus|主席鄭重其事噉喺呢份文件上面做咗圈閱嘅批示。|0
mouzaakdung/027/027_162.opus|小孟冇想到，幾日之後，主席又會提起嗰個跳舞嘅張寧。|0
mouzaakdung/028/028_001.opus|毛澤東喺最後嘅日子裏便，佢總係去做佢覺得應該係佢做嘅工作，包括不斷噉接見外賓。|0
mouzaakdung/028/028_002.opus|只要秘書、工作人員轉告佢，外賓請求接見，毛澤東從來唔拒絕嘅。|0
mouzaakdung/028/028_003.opus|即使係身體狀況好壞，佢總係覺得，係盛情難卻，但係佢就冇量力而行。|0
mouzaakdung/028/028_004.opus|病魔纏身嘅毛澤東，感情依舊係細膩豐富。|0
mouzaakdung/028/028_005.opus|佢依舊掛念住親人，懷念住故交，關心住朋友。|0
mouzaakdung/028/028_006.opus|女兒嚟探望佢，佢會好耐好耐深情噉拉住佢隻手，用佢唔清晰嘅説話，講佢懷念之情。|0
mouzaakdung/028/028_007.opus|朋友嚟探望佢，亦會引起佢嘅欣喜，引出唔少話題。|0
mouzaakdung/028/028_008.opus|佢喺最後嘅日子裏便，亦曾經關心過朝鮮人民嘅領袖金日成。|0
mouzaakdung/028/028_009.opus|可能毛澤東同金日成有一種特殊嘅友誼，有一種特殊嘅情感。|0
mouzaakdung/028/028_010.opus|毛澤東八十一歲生日嘅時候，曾經對住金日成送嚟嘅大紅蘋果定眼睇咗好耐。|0
mouzaakdung/028/028_011.opus|一九七四年，毛澤東去南方，仲見過金日成添，不過當時並冇公開。|0
mouzaakdung/028/028_012.opus|當毛澤東聽講話金日成眼睛有病嘅時候，特登派曾經同佢醫過眼病嘅唐由之大夫，去幫金日成醫病。|0
mouzaakdung/028/028_013.opus|嗰幾晚，都有金日成醫病嘅電報發嚟，主席總係好認真噉睇。|0
mouzaakdung/028/028_014.opus|喺朝鮮，喺呢片並唔係十分遙遠嘅國土上，牽動住毛澤東嘅情感。|0
mouzaakdung/028/028_015.opus|一九七六年九月八日晚，就喺毛澤東離開呢個世界嘅前幾個小時，佢仲要攞日本三木武夫嘅電報嚟，佢睇咗咯。|0
mouzaakdung/028/028_016.opus|佢喺離開呢個世界嘅最後時刻，佢個心依舊喺度想，依個喺度思索。|0
mouzaakdung/028/028_017.opus|佢嘅眼睛依舊喺度睇，依舊喺度環視呢個風雲變幻嘅世界。|0
mouzaakdung/028/028_018.opus|佢唔甘心退出，佢唔願意退出，佢要竭盡全力。|0
mouzaakdung/028/028_019.opus|毛澤東工作到生命嘅最後一息，直至佢嘅昏迷，一九七六年，九月八日晚上八時十分。|0
mouzaakdung/028/028_020.opus|毛澤東嘅身體日漸惡化，呢啲係醫生、周圍嘅工作人員，早就知道㗎喇，而且，係無可挽回嘅趨勢。|0
mouzaakdung/028/028_021.opus|十年動亂，林彪嘅出逃，陳老總、周總理嘅相繼去世。|0
mouzaakdung/028/028_022.opus|一系列嘅事件對毛澤東嚟講，係一次又一次嘅沉重打擊。|0
mouzaakdung/028/028_023.opus|雖然，作為一個領袖，佢對一切都好達觀。|0
mouzaakdung/028/028_024.opus|但係佢畢竟具有常人嘅機體，佢嘅生理機能，早就開始退化喇。|0
mouzaakdung/028/028_025.opus|一九七六年五月十二日，毛澤東會見新加坡總理李光耀。|0
mouzaakdung/028/028_026.opus|呢次會見，使小孟、小張大為緊張。|0
mouzaakdung/028/028_027.opus|本來因為見到主席嘅精神仲可以，只係同佢講咗李光耀總理要唔要接見嘅事，佢即刻就答應接見嘞。|0
mouzaakdung/028/028_028.opus|嗰日上午，主席嘅理髮員小周同佢理咗個髮，又剃咗面。|0
mouzaakdung/028/028_029.opus|喺接見前嘅一個小時，小孟喺主席專用嘅大衣櫃裏便，攞出嗰套灰色嘅中山裝。|0
mouzaakdung/028/028_030.opus|小孟話：主席，你今日仲係着呢套衣服吖嘛？|0
mouzaakdung/028/028_031.opus|主席話：着呢套啦，唔着呢套，着邊套啊？|0
mouzaakdung/028/028_032.opus|小孟啊幫主席除咗睡衣，換上中山裝。|0
mouzaakdung/028/028_033.opus|着好之後又前後左右噉睇下，幫佢將衣服拉到平平整整。|0
mouzaakdung/028/028_034.opus|睇下毛澤東接見外賓之前嘅樣子，小孟反而覺得有啲新鮮嘞。|0
mouzaakdung/028/028_035.opus|頭髮齊整，服裝筆挺，真係精神得多嘞。|0
mouzaakdung/028/028_036.opus|平日嘅毛澤東多數瞓喺床上，多數係着住細白布睡衣；|0
mouzaakdung/028/028_037.opus|頭髮又唔梳噃，不修邊幅。|0
mouzaakdung/028/028_038.opus|簡直使小孟感覺唔出佢係個眾人矚目嘅一國之君。|0
mouzaakdung/028/028_039.opus|小孟開玩笑噉話：你而家就似個主席喇，平時呀邊度似個主席啊。|0
mouzaakdung/028/028_040.opus|小張啱啱喺出便入嚟，佢亦開玩笑噉話：|0
mouzaakdung/028/028_041.opus|就算你係扮個主席啊，一扮就似，人哋邊個扮都扮唔似嘅。|0
mouzaakdung/028/028_042.opus|主席亦開玩笑噉話：我去接見外賓，就好似出去演戲。|0
mouzaakdung/028/028_043.opus|演員登台，邊度有話唔化妝㗎？|0
mouzaakdung/028/028_044.opus|時間到嘞，小張、小孟一便一個扶住毛澤東，行去游泳池接見大廳。|0
mouzaakdung/028/028_045.opus|佢剛剛坐低一兩分鐘啫，李光耀，已經由華國鋒陪同嚟到大廳嘞。|0
mouzaakdung/028/028_046.opus|小張、小孟將主席扶起嚟，噉佢哋兩個趕緊退後，行去屏風後便。|0
mouzaakdung/028/028_047.opus|因為，係唔好畀錄像留低工作人員扶住主席嘅情景。|0
mouzaakdung/028/028_048.opus|但係主席剛剛企起身同李光耀握完手，嘣一聲就坐低嘞。|0
mouzaakdung/028/028_049.opus|當時小張、小孟，喺屏風後便睇得好清楚。|0
mouzaakdung/028/028_050.opus|佢哋不約而同噉細聲吖噉叫咗一聲。|0
mouzaakdung/028/028_051.opus|接見只有一兩分鐘，寒暄幾句就匆匆結束。|0
mouzaakdung/028/028_052.opus|小孟、小張知道主席嘅病情，佢經常兩腿發軟，企唔穩。|0
mouzaakdung/028/028_053.opus|呢次突然間坐低，係佢實在冇法子支撐嘅結果。|0
mouzaakdung/028/028_054.opus|早知係噉樣，就唔畀主席安排呢次接見嘞。|0
mouzaakdung/028/028_055.opus|但係，呢次仲唔係最後一次嘅接見外賓。|0
mouzaakdung/028/028_056.opus|有一次，主席接見外賓嘅時候，因為怕畀外界知道佢嘅健康狀況，就不得不將鼻飼管同氧氣管拔咗。|0
mouzaakdung/028/028_057.opus|其實，佢早就需要靠插呢種管，嚟維持佢嘅生命嘞。|0
mouzaakdung/028/028_058.opus|但係世界上嘅事情往往係噉嘅，唔可能完全真實，亦唔可能永遠係虛假。|0
mouzaakdung/028/028_059.opus|喺好多真實之中有一啲虛假，或者喺好多虛假之中，有一啲真實。|0
mouzaakdung/028/028_060.opus|呢啲都係客觀嘅存在。|0
mouzaakdung/028/028_061.opus|毛澤東自己亦同意將啲管拔咗。|0
mouzaakdung/028/028_062.opus|儘管噉樣會好唔舒服，會因為缺氧而發悶，但係佢亦唔願用戴住插管嘅形象去見外賓，去公之於眾。|0
mouzaakdung/028/028_063.opus|呢次接見外賓嘅時候，係等外賓入嚟嘅前兩分鐘，先至將插管拔咗嘅。|0
mouzaakdung/028/028_064.opus|一拔咗，佢個嘴唇，即刻就有啲發紫喇。|0
mouzaakdung/028/028_065.opus|小孟問佢：你覺唔覺得悶啊？|0
mouzaakdung/028/028_066.opus|有啲悶，都仲可以。|0
mouzaakdung/028/028_067.opus|外賓嚟喇，小張同小孟本來係一左一右噉扶住毛澤東嘅，小張喺右便，小孟喺左便。|0
mouzaakdung/028/028_068.opus|外賓一出現，當攝像機對準主席同外賓嘅時候，按照慣例小孟同小張就趕緊撤走，行去屏風後便嘅。|0
mouzaakdung/028/028_069.opus|但係呢一次，小張喺右邊將隻手抽開走咗喇。|0
mouzaakdung/028/028_070.opus|當小孟喺左便亦要抽開隻手想走嘅時候，佢感覺主席嘅手臂，夾住佢隻手，意思，係唔好行開。|0
mouzaakdung/028/028_071.opus|噉樣主席用右手同外賓握咗手，而左手仲係扶住小孟嘅。|0
mouzaakdung/028/028_072.opus|因為噉樣，新聞紀錄片裏便，亦都留低小孟嘅形象。|0
mouzaakdung/028/028_073.opus|好快新華社送嚟咗照片同電影片，小孟見到自己亦喺畫面上出現。|0
mouzaakdung/028/028_074.opus|佢覺得唔妥當嘞，佢知道自己係個護士，唔想過多露面。|0
mouzaakdung/028/028_075.opus|因此下次再接見外賓嘅時候，佢同小張換咗個位置，佢在右，小張在左。|0
mouzaakdung/028/028_076.opus|七六年五月二十七日，毛澤東又會見咗巴基斯坦總理布托。|0
mouzaakdung/028/028_077.opus|呢次接見，毛澤東冇企起身，只係坐喺度同布托會面啫。|0
mouzaakdung/028/028_078.opus|呢個時候嘅毛澤東，已經明顯噉畀人哋睇出：佢面容憔悴，表情麻木，行動不便。|0
mouzaakdung/028/028_079.opus|更嚴重嘅係，佢嘅口水不斷喺嘴角流出嚟，需要一次又一次噉，攞紙巾抹咗佢。|0
mouzaakdung/028/028_080.opus|封鎖極為嚴密嘅關於毛澤東嘅健康狀況嘅信息，已經不得已透露嘞。|0
mouzaakdung/028/028_081.opus|人們喺電視裏便，睇到無法再掩蓋嘅真情。|0
mouzaakdung/028/028_082.opus|唔理點講都好，毛澤東接見布托之後，再冇喺外交場合露過面嘞。|0
mouzaakdung/028/028_083.opus|毛澤東接見布托，係佢喺生命結束之前嘅最後一次接見。|0
mouzaakdung/028/028_084.opus|七六年七月底，發生咗唐山地區嘅大地震之後，毛澤東嘅身體更加惡化。|0
mouzaakdung/028/028_085.opus|佢雖然都仲係每日睇書，但係經常處於昏迷狀態。|0
mouzaakdung/028/028_086.opus|毛澤東喺最後嘅日子裏便依然係既唔願意打針亦唔願意食藥。|0
mouzaakdung/028/028_087.opus|佢依然相信，靠自己嘅身體嘅抵抗力，能夠戰勝疾病嘅道理。|0
mouzaakdung/028/028_088.opus|佢依然堅信，醫病亦要自力更生，因為用藥打針，係外援。|0
mouzaakdung/028/028_089.opus|但係越嚟越虛弱嘅身體，使佢固守嘅道理已經係處於失敗嘞，佢幾乎係水米不進。|0
mouzaakdung/028/028_090.opus|喺醫生嘅多次勸説之下，佢先至同意用鼻飼插管。|0
mouzaakdung/028/028_091.opus|呢種插管係好細好細，係喺國外進口嘅，可以由鼻哥一直插到落去胃裏便，用佢嚟輸送營養，維持生命。|0
mouzaakdung/028/028_092.opus|小孟勸佢話：主席，你唔好唔聽醫生嘅意見至得㗎。|0
mouzaakdung/028/028_093.opus|劉伯承嘅身體同你差得多喇，用咗鼻飼管，效果特別好。|0
mouzaakdung/028/028_094.opus|你成日話靠自己嘅抵抗力，你冇營養，又點會有抵抗力啫？|0
mouzaakdung/028/028_095.opus|主席呢次聽咗之後，擘開佢雙眼，細細聲話：|0
mouzaakdung/028/028_096.opus|噉，就試下啦。|0
mouzaakdung/028/028_097.opus|插咗鼻飼管之後，佢果然喺第二日，覺得身上有啲力嘞。|0
mouzaakdung/028/028_098.opus|佢好高興噉對小孟話：|0
mouzaakdung/028/028_099.opus|小孟啊，你比我懂得多，我要聽你嘅説話喇。|0
mouzaakdung/028/028_100.opus|已經好少講説話嘅主席，今日顯得有啲精神嘞。|0
mouzaakdung/028/028_101.opus|佢已經有五六日都冇講嘢喇。|0
mouzaakdung/028/028_102.opus|小孟話：你只要同醫生好好地配合，你嘅病會醫得好嘅。|0
mouzaakdung/028/028_103.opus|你唔係聽我嘅説話，要聽醫生嘅説話就真。|0
mouzaakdung/028/028_104.opus|一九七六年六月中旬嘅一日，小孟請假返屋企，去睇下佢嗰個已經好耐冇見面嘅丈夫。|0
mouzaakdung/028/028_105.opus|近在咫尺，遠在天涯。|0
mouzaakdung/028/028_106.opus|小孟嘅丈夫小裴就住喺府右街西側嘅一零二號，同中南海只有一街之隔。|0
mouzaakdung/028/028_107.opus|但係小孟嘅工作性質，使小裴時時獨守空房異常寂寞。|0
mouzaakdung/028/028_108.opus|小孟係下午五點幾鍾先至返到屋企嘅。|0
mouzaakdung/028/028_109.opus|新婚不如久別，兩個人情深意切，唔知有幾多説話要講，但係又唔知道從何説起。|0
mouzaakdung/028/028_110.opus|七點十五分，突然有人嚟搵小孟，要小孟馬上返去中南海。|0
mouzaakdung/028/028_111.opus|小孟返到主席嘅卧室先知道，主席嘅病又發作喇，心肌梗塞十分危險。|0
mouzaakdung/028/028_112.opus|只見主席嘅面色灰黃，嘴唇呈現青紫色，呼吸短促。|0
mouzaakdung/028/028_113.opus|主席嘅幾個醫生都嚟嘞，政治局嘅人亦嚟嘞，氣氛相當緊張。|0
mouzaakdung/028/028_114.opus|奮力搶救，二十幾分鍾之後先至脱離險情。|0
mouzaakdung/028/028_115.opus|主席嘅心臟又開始正常噉跳動，每分鐘由原來嘅一百一十次，變返八十次。|0
mouzaakdung/028/028_116.opus|佢平靜噉瞓喺度，冇幾耐，又擘開雙眼。|0
mouzaakdung/028/028_117.opus|政治局嘅幾個委員一直守候喺毛澤東身邊。|0
mouzaakdung/028/028_118.opus|見到佢擘開眼喇，委員們一個個上前探望。|0
mouzaakdung/028/028_119.opus|張春橋喺佢前面行過嘞；|0
mouzaakdung/028/028_120.opus|姚文元喺佢前面行過喇；|0
mouzaakdung/028/028_121.opus|王洪文亦喺佢前便行過喇。|0
mouzaakdung/028/028_122.opus|華國鋒、吳桂賢、倪志福、許世友等等，一個又一個嘅政治局委員，都喺佢面前行過嘞。|0
mouzaakdung/028/028_123.opus|毛澤東只係似睇非睇噉望住佢哋。|0
mouzaakdung/028/028_124.opus|但係當葉劍英喺佢身邊行過個時候，佢遞起隻手，佢震震下噉擺動幾下。|0
mouzaakdung/028/028_125.opus|佢個嘴微微噉逳咗一下，動作細微到令人難以發現。|0
mouzaakdung/028/028_126.opus|仲係小張睇出毛澤東所表達嘅意思，毛澤東呢啲動作表示，佢想同葉帥講嘢。|0
mouzaakdung/028/028_127.opus|小張嘅分析判斷係正確嘅。|0
mouzaakdung/028/028_128.opus|小張行去葉帥身邊話：|0
mouzaakdung/028/028_129.opus|葉帥，我睇主席係想同你講嘢，你去問下啦。|0
mouzaakdung/028/028_130.opus|葉帥岌一岌頭，又行到毛澤東嘅身邊。|0
mouzaakdung/028/028_131.opus|葉帥護低個身，耷低頭睇住毛澤東。|0
mouzaakdung/028/028_132.opus|毛澤東雙眼突然間顯得明亮起嚟。|0
mouzaakdung/028/028_133.opus|眼睛係心嘅窗口，佢個心裏便，一定有啲咩嘢事嘅，但係佢嘅嘴已經係力不從心嘞。|0
mouzaakdung/028/028_134.opus|只見佢嘴唇喺度逳下逳下，但係好難聽出佢嘅聲音。|0
mouzaakdung/028/028_135.opus|葉帥拉住毛澤東嘅手，緊緊噉握住，不停噉向佢點頭。|0
mouzaakdung/028/028_136.opus|毛澤東對葉帥講啲咩嘢呢？|0
mouzaakdung/028/028_137.opus|係對佢表示永久嘅別離之情吖？|0
mouzaakdung/028/028_138.opus|定係有咩嘢事情需要交接？|0
mouzaakdung/028/028_139.opus|抑或係對永遠過去嘅歲月嘅回憶呢？|0
mouzaakdung/028/028_140.opus|毛澤東對葉帥曾經有過噉樣嘅評價：呂端大事不糊塗。|0
mouzaakdung/028/028_141.opus|葉劍英喺中國革命嘅好多關鍵時刻，起咗別人所不能代替嘅關鍵作用。|0
mouzaakdung/028/028_142.opus|長征時期，一、四方面軍會合以後，對於北上定係南下有好多分歧。|0
mouzaakdung/028/028_143.opus|張國燾電令陳昌浩將黨中央挾持南下，如果唔同意，就武力解決。|0
mouzaakdung/028/028_144.opus|當時呢封電報，葉劍英送咗畀毛澤東，使毛澤東得知消息及時行動。|0
mouzaakdung/028/028_145.opus|喺黨同紅軍生死存亡嘅關鍵時刻，葉帥企喺黨同黨嘅事業嘅原則立場上，發揮咗極大作用。|0
mouzaakdung/028/028_146.opus|毛澤東自知不久於人世，佢喺呢個時候或者會意識到：中國又將會面臨一個關鍵時刻。|0
mouzaakdung/028/028_147.opus|如果真係噉樣，係唔係又要葉帥噉樣一個關鍵人物，嚟起關鍵作用呢？|0
mouzaakdung/028/028_148.opus|當然，事實證明又確實係噉樣。|0
mouzaakdung/028/028_149.opus|此時此刻，葉帥只能夠拉住毛澤東嘅手。|0
mouzaakdung/028/028_150.opus|但係無論如何，亦拉唔住毛澤東嘅生命嘞。|0
mouzaakdung/028/028_151.opus|自然規律無法抗拒，唔理你係點樣一個有力量嘅人。|0
mouzaakdung/028/028_152.opus|人生，就係一個生理過程。|0
mouzaakdung/028/028_153.opus|毛澤東從八月底直至佢嘅謝世，多次昏迷，多次搶救。|0
mouzaakdung/028/028_154.opus|喺昏迷同搶救嘅過程當中，佢漸漸向住另外一個世界行過去。|0
mouzaakdung/028/028_155.opus|九月八日晚七時，小孟嚟接班。|0
mouzaakdung/028/028_156.opus|幾日嚟政治局嘅常委同啲委員，一直喺度輪流值班。|0
mouzaakdung/028/028_157.opus|醫務人員一直喺身邊觀察毛澤東嘅病情：|0
mouzaakdung/028/028_158.opus|量血壓、測脈搏、導尿、聽心臟、輸氧氣不斷噉進行。|0
mouzaakdung/028/028_159.opus|呢個時候，江青亦嚟嘞，而家江青嚟，唔使經過毛澤東嘅批准。|0
mouzaakdung/028/028_160.opus|毛澤東已經冇批准同唔批准嘅精力嘞，佢可以作為家屬隨時嚟探望。|0
mouzaakdung/028/028_161.opus|江青嚟探望，並唔係喺毛澤東嘅面前，而係喺佢嘅背後。|0
mouzaakdung/028/028_162.opus|因為最近呢個時期，江青出現嘅時候，毛澤東只要清醒，總係有反感煩躁嘅表現嘅。|0
mouzaakdung/028/028_163.opus|為咗唔引起新嘅刺激，江青就喺背後睇下。|0
mouzaakdung/028/028_164.opus|七點十分，毛澤東個呼吸急促起嚟喇。|0
mouzaakdung/028/028_165.opus|小孟過嚟，幫主席按摩胸部。|0
mouzaakdung/028/028_166.opus|主席用好低嘅聲音話：|0
mouzaakdung/028/028_167.opus|我好難受，叫醫生嚟喇。|0
mouzaakdung/028/028_168.opus|醫生趕緊將氧氣管放喺佢嘅鼻哥處，佢用手去掹，肯定係唔舒服嘞。|0
mouzaakdung/028/028_169.opus|過咗幾分鐘，呼吸開始平靜起嚟。|0
mouzaakdung/028/028_170.opus|呢個時候，醫生睇見主席嘅鼻哥窿裏便有一啲排泄物，就將氧氣管先攞落嚟，用棉簽幫佢抹乾淨之後，又幫佢帶上輸氧氣。|0
mouzaakdung/028/028_171.opus|佢一啲反應都冇嘞，又係處於極度嘅昏迷。|0
mouzaakdung/028/028_172.opus|搶救，搶救，四個幾小時嘅搶救，不過一直係昏迷，佢再冇醒過。|0
mouzaakdung/028/028_173.opus|佢嘅最後一句説話係對小孟講嘅：|0
mouzaakdung/028/028_174.opus|我好難受，叫醫生嚟。|0
mouzaakdung/028/028_175.opus|偉人臨終之前並冇感人肺腑嘅遺言。|0
mouzaakdung/028/028_176.opus|佢既冇話要華國鋒喺腥風血雨中接班，佢亦冇話按既定方針辦。|0
mouzaakdung/028/028_177.opus|佢係嚟唔切呢？抑或係佢唔願留下遺言呢？|0
mouzaakdung/028/028_178.opus|呢啲，係永遠不得而知嘅。|0
mouzaakdung/029/029_001.opus|一九七六年，九月九日零時，毛澤東嘅臥室，二零二房間，搶救小組嘅醫護人員，正在緊張噉工作。|0
mouzaakdung/029/029_002.opus|臥室裏便只有醫護人員同毛澤東。|0
mouzaakdung/029/029_003.opus|喺毛澤東臥室去大廳嘅走廊通道上，電視熒幕，正在顯示毛澤東心臟跳動嘅情況。|0
mouzaakdung/029/029_004.opus|一道波浪式嘅曲線，正在起伏、抖動。|0
mouzaakdung/029/029_005.opus|中共中央政治局嘅所有常委、所有委員、毛澤東身邊所有嘅工作人員，都喺度靜一靜噉，注視住熒光幕上呢條曲線。|0
mouzaakdung/029/029_006.opus|佢哋冇表情，冇説話。|0
mouzaakdung/029/029_007.opus|華國鋒靜一靜噉目視前方；|0
mouzaakdung/029/029_008.opus|王洪文嘅眼睛不停噉擘開，眯埋；|0
mouzaakdung/029/029_009.opus|張春橋一副冷靜嘅神情；|0
mouzaakdung/029/029_010.opus|汪東興，皺起眉頭。|0
mouzaakdung/029/029_011.opus|平靜，木然，無言，沉默，呢啲可能只係外在嘅表現。|0
mouzaakdung/029/029_012.opus|零時十分，熒幕上嘅曲線，突然變成一條直線，一條微微抖動住嘅直線。|0
mouzaakdung/029/029_013.opus|委員們、工作人員們、家屬們、一切在場嘅人們，即刻打破咗沉寂，向前傾身，擘大雙眼，死死噉盯住熒幕，細細聲議論，喺度遲疑、懷疑、判斷。|0
mouzaakdung/029/029_014.opus|呢條直線，呢條由曲線變成嘅直線，表明咩嘢呢？|0
mouzaakdung/029/029_015.opus|幾分鐘過去嘞，熒幕上一直係一條直線，一條仍然微微抖動住嘅直線。|0
mouzaakdung/029/029_016.opus|呢條直線表明：毛澤東先停止咗呼吸，跟住心臟停止咗跳動。|0
mouzaakdung/029/029_017.opus|一個護士喺毛澤東嘅臥室裏便行出嚟，行得非常輕。|0
mouzaakdung/029/029_018.opus|佢向外便等候住啲人講咗一句：主席去世喇。|0
mouzaakdung/029/029_019.opus|佢嘅説話亦講得非常輕，幾乎睇唔出佢嘅嘴嘅動作。|0
mouzaakdung/029/029_020.opus|人們一齊行去臥室。|0
mouzaakdung/029/029_021.opus|十幾分鍾之後，醫生們退出去嘞，政治局嘅委員們退出去咯，家屬們亦退出去嘞。|0
mouzaakdung/029/029_022.opus|汪東興、張耀祠話畀小孟、小張聽，叫佢哋留低將主席嘅遺物整理一下。|0
mouzaakdung/029/029_023.opus|委員們、家屬們都去開會。|0
mouzaakdung/029/029_024.opus|小孟攞起床頭張枱仔上面嗰幾份文件，嗰幾份主席最後批閲嘅文件，放喺文件袋裏便。|0
mouzaakdung/029/029_025.opus|佢又攞起嗰本依舊打開嘅三木嘅書，佢將本書合返埋。|0
mouzaakdung/029/029_026.opus|喺呢本書上留低毛澤東嘅最後嘅目光，留低佢最後嘅思索，留低佢最後嘅情感。|0
mouzaakdung/029/029_027.opus|小孟將呢本書睇咗又睇，但係乜嘢都睇唔出。|0
mouzaakdung/029/029_028.opus|呢本書裏面嘅字，佢覺得好陌生，彷彿佢一個字都認唔出嚟嘞。|0
mouzaakdung/029/029_029.opus|小孟向毛澤東嘅遺體望咗一眼，佢又將目光轉到去嗰本三木嘅書上便。|0
mouzaakdung/029/029_030.opus|佢仿佛要喺本書上便，搵到主席留低嘅目光，留低嘅思索，留低嘅印跡。|0
mouzaakdung/029/029_031.opus|佢靜一靜噉將主席讀過嘅最後一本書，放喺床側嘅書櫃裏便。|0
mouzaakdung/029/029_032.opus|佢放得係咁輕、咁小心、咁細心，好似怕自己稍為重啲嘅動作，會整甩毛澤東喺上便留低嘅痕跡。|0
mouzaakdung/029/029_033.opus|小孟將主席最後換落嚟嘅內衣內褲，褶得平平整整，放喺床頭嘅櫃仔裏便。|0
mouzaakdung/029/029_034.opus|小孟將主席用過嘅鉛筆攞起嚟，仔細噉睇下。|0
mouzaakdung/029/029_035.opus|呢支鉛畢，係小周幫主席削好嘅。|0
mouzaakdung/029/029_036.opus|呢支鉛畢，永遠唔會再畀人用喇，佢真係想攞去做個永久嘅紀念。|0
mouzaakdung/029/029_037.opus|但係佢呢種念頭閃現嘅同時，一種指責嘅聲音喺佢耳邊響起：|0
mouzaakdung/029/029_038.opus|你點可以噉樣呢？唔得㗎，唔能夠做呢種事情㗎。|0
mouzaakdung/029/029_039.opus|佢將鉛筆輕輕攞起，又輕輕放低，依舊放喺張枱處。|0
mouzaakdung/029/029_040.opus|喺主席床頭嘅書枱上，佢發現一本厚厚嘅魯迅選集。|0
mouzaakdung/029/029_041.opus|佢不由得掀咗幾下，忽然發現裏便有一封信，一封冇裝喺信封裏便嘅信。|0
mouzaakdung/029/029_042.opus|呢封，係李敏寫畀毛澤東嘅信。|0
mouzaakdung/029/029_043.opus|爸爸，你好。你近來身體點啊？女兒十分惦念。|0
mouzaakdung/029/029_044.opus|你叫我睇嘅呢本魯迅選集，我已經睇完嘞。|0
mouzaakdung/029/029_045.opus|咩嘢時候，我想同你談下呢啲雜文嘅睇法。|0
mouzaakdung/029/029_046.opus|呢本書裏便你畫咗唔少符號，寫咗一啲評註，我都仔細睇咗喇。|0
mouzaakdung/029/029_047.opus|但係有啲地方仲係唔明白咩嘢意思，我想抽空搵你問下。|0
mouzaakdung/029/029_048.opus|祝：愉快。你的女兒李敏。一九七五年，四月十五日。|0
mouzaakdung/029/029_049.opus|小孟將呢封女兒李敏畀父親嘅信又夾喺書裏便，放返去書櫃。|0
mouzaakdung/029/029_050.opus|佢哋做咗啲簡單嘅整理，就唔知仲要整理啲乜嘢喇。|0
mouzaakdung/029/029_051.opus|主席嘅臥室裏便，而家係咁空闊、咁寒冷，從來未有過嘅寒冷。|0
mouzaakdung/029/029_052.opus|一向係二十三度嘅恆温，已經降到零度。|0
mouzaakdung/029/029_053.opus|喺空調機送嚟嘅風，吹動住闊大臥室嘅角角落落。|0
mouzaakdung/029/029_054.opus|白綢嘅垂地窗簾掀起又落低，落低又掀起。|0
mouzaakdung/029/029_055.opus|主席嘅房間裏便，從來未有過咁大嘅風嘅。|0
mouzaakdung/029/029_056.opus|白色帷幔嘅舞動，增添咗呢度嘅空寂。|0
mouzaakdung/029/029_057.opus|主席嘅臥室裏便，而家非常安靜。|0
mouzaakdung/029/029_058.opus|幾小時之前嘅人影晃動；|0
mouzaakdung/029/029_059.opus|幾小時之前嘅醫療器械嘅聲音；|0
mouzaakdung/029/029_060.opus|幾小時之前嘅細碎腳步聲；|0
mouzaakdung/029/029_061.opus|幾小時之前嘅人們嘅低聲悄語；|0
mouzaakdung/029/029_062.opus|幾小時之前人們嘅咳嗽聲、喘氣聲；|0
mouzaakdung/029/029_063.opus|幾小時之前人們嘅焦慮，等等等等，而家都消逝喇，都隨住主席嘅心臟嘅停止跳動而消逝喇。|0
mouzaakdung/029/029_064.opus|人們都返去休息嘞，政治局嘅委員們，都去開會喇。|0
mouzaakdung/029/029_065.opus|一切都靜止喇，都消逝喇。|0
mouzaakdung/029/029_066.opus|人生嘅苦惱、人生嘅快樂都冇嘞；|0
mouzaakdung/029/029_067.opus|過去嘅思慮、鬥爭、矛盾，都同佢無關嘞。|0
mouzaakdung/029/029_068.opus|今後嘅挫折、困難、變更、成就、革命，一切佢都唔知道嘞。|0
mouzaakdung/029/029_069.opus|今後，佢只能夠瞓喺度任人凝視，任人哭喊，任人傷感，任人思忖。|0
mouzaakdung/029/029_070.opus|邊個能夠明白呢個已經冰冷嘅身體，曾經有過一個點樣嘅世界呢？|0
mouzaakdung/029/029_071.opus|邊個能夠明白，呢個偉人嘅思想同意志，曾經影響激盪過幾多人嘅胸懷呢？|0
mouzaakdung/029/029_072.opus|小孟身穿棉軍大衣，仲係感到非常之寒冷。|0
mouzaakdung/029/029_073.opus|佢定眼望住靜臥喺嗰張闊大木床上面嘅毛澤東。|0
mouzaakdung/029/029_074.opus|佢係喺呢張小孟熟悉嘅床上安息喇。|0
mouzaakdung/029/029_075.opus|佢今日靜臥個姿勢，唔同往時噉樣。|0
mouzaakdung/029/029_076.opus|佢唔再係左側、右側噉瞓喺處。|0
mouzaakdung/029/029_077.opus|佢仰臥平躺，顯得係非常安寧，只係個嘴稍為張開。|0
mouzaakdung/029/029_078.opus|小孟用手輕輕噉託咗下佢嘅下巴，佢個嘴就合返埋喇。|0
mouzaakdung/029/029_079.opus|佢嗰塊灰黃色嘅面上，仲掛住一絲安然嘅微笑。|0
mouzaakdung/029/029_080.opus|死神奇蹟噉，將佢嗰副安詳嘅臉龐還返畀佢。|0
mouzaakdung/029/029_081.opus|小孟坐喺離主席幾米遠嘅沙發上，佢靜一靜噉望住仰面而臥嘅毛澤東。|0
mouzaakdung/029/029_082.opus|毛澤東嘅身軀用粉紅色帶梅花嘅毛巾被冚到胸前。|0
mouzaakdung/029/029_083.opus|小孟望下望下，仿佛覺得佢嘅胸部依然係一起一伏；|0
mouzaakdung/029/029_084.opus|仿佛覺得佢嘅心臟仲係喺度跳動，仲喺粉紅色嘅毛巾被下便均勻噉跳動。|0
mouzaakdung/029/029_085.opus|小孟冇喊，佢只係默默噉、茫然噉望住呢個熟悉嘅身軀。|0
mouzaakdung/029/029_086.opus|係咩嘢疾病奪走咗毛澤東嘅生命呢？|0
mouzaakdung/029/029_087.opus|係心臟病吖？係肺氣腫吖？係綜合症呢？|0
mouzaakdung/029/029_088.opus|儘管佢相信佢會死，但係，佢又幾咁留戀住呢個不尋常嘅人生啊。|0
mouzaakdung/029/029_089.opus|儘管毛澤東嘅人生歷程震撼咗空間，吞噬咗時間；|0
mouzaakdung/029/029_090.opus|儘管佢具有軍事天才同政治才華，儘管佢死後嘅若干年內，名字仲會閃住光彩；|0
mouzaakdung/029/029_091.opus|但係當佢逝去嘅時候，亦係咁安靜。|0
mouzaakdung/029/029_092.opus|既冇出現狂風四起、暴雨滂沱，亦冇出現山呼海嘯、地動山搖。|0
mouzaakdung/029/029_093.opus|一個偉人，一顆曾經閃光奪目嘅星星，當佢逝去嘅時候，亦係咁安靜。|0
mouzaakdung/029/029_094.opus|此時此刻，小孟嘅視線變得模糊嘞，佢嘅神志變得飄搖嘞。|0
mouzaakdung/029/029_095.opus|佢忘記咗空間，亦忘記咗時間，忘記咗失落嘅自己。|0
mouzaakdung/029/029_096.opus|毛澤東離去喇，小孟唔知道自己將來會點樣。|0
mouzaakdung/029/029_097.opus|佢並冇心碎神傷，佢只係感到一片茫然。|0
mouzaakdung/029/029_098.opus|九月十一日嘅夜晚，毛澤東嘅遺體就要運出中南海嘞。|0
mouzaakdung/029/029_099.opus|毛澤東就要永遠離開佢呢個生活咗二十幾年嘅地方。|0
mouzaakdung/029/029_100.opus|毛澤東嘅臥室裏便，燈光十分明亮，壁燈、吊燈都打開嘞，照到啲人幾乎擘唔開眼。|0
mouzaakdung/029/029_101.opus|呢度聚集嘅人從來未試過咁多嘅。|0
mouzaakdung/029/029_102.opus|生前，佢嘅臥室裏便冇特殊准許從來唔畀人入嚟嘅，只有小張同小孟經常出入。|0
mouzaakdung/029/029_103.opus|而家呢，各方面嘅人士都嚟嘞：華國鋒、葉劍英、李先念、吳桂賢、陳錫聯、張春橋、王洪文、江青、毛遠新、遲群、謝靜宜、李敏等等。|0
mouzaakdung/029/029_104.opus|佢哋都唔出聲，喺度等待。|0
mouzaakdung/029/029_105.opus|只見毛遠新前前後後喺度打點張羅。|0
mouzaakdung/029/029_106.opus|江青身穿黑衣，臂戴黑紗，一面陰雲。|0
mouzaakdung/029/029_107.opus|佢拉張秘書過嚟，喺毛澤東嘅遺體前面照咗最後一張照片。|0
mouzaakdung/029/029_108.opus|李敏，毛澤東嘅女兒，睇住父親嘅遺容佢喊嘞。|0
mouzaakdung/029/029_109.opus|佢撲到江青嘅懷裏便，嗌住媽媽，母女抱埋一齊喊起嚟。|0
mouzaakdung/029/029_110.opus|十二點鐘，毛澤東臥室外便，開嚟咗一架大型嘅靈車。|0
mouzaakdung/029/029_111.opus|用黑綢製成嘅黑花點綴喺車前，花嘅兩邊垂住黑紗，車嘅後部係打開嘅。|0
mouzaakdung/029/029_112.opus|毛遠新同幾個人講咗啲嘢，呢啲中南海幹部隊嘅同志們，就上前將主席嘅遺體抬起嚟，放喺一架平板小車上便。|0
mouzaakdung/029/029_113.opus|由一個人推住小車，將遺體送出臥室，送上嗰架大型靈車。|0
mouzaakdung/029/029_114.opus|靈車喺中南海西門慢慢噉開出，後便、前便，有十幾架小車護送。|0
mouzaakdung/029/029_115.opus|毛澤東就喺一九七六年九月十一日嘅深夜，永遠噉離開佢生活幾十年嘅中南海。|0
mouzaakdung/029/029_116.opus|毛澤東深居簡出，特別係喺佢嘅晚年，一直活動喺呢塊小小嘅天地裏便。|0
mouzaakdung/029/029_117.opus|佢嘅飲食起居，佢嘅閒庭信步，佢嘅運籌帷幄，佢嘅迎來送往，佢嘅讀書學習，都係喺呢處進行嘅。|0
mouzaakdung/029/029_118.opus|中南海啊！毛澤東嘅名字，曾經係幾咁緊密噉同你連埋一齊。|0
mouzaakdung/029/029_119.opus|中南海，你嘅名字幾咁響亮！|0
mouzaakdung/029/029_120.opus|你曾經引起多少人動情嘅遐想，你曾經引起多少人嘅無限嚮往，因為你係毛澤東居住嘅地方。|0
mouzaakdung/029/029_121.opus|今日，毛澤東同你永遠告別嘞。|0
mouzaakdung/029/029_122.opus|永別喇，春藕齋！你唔係去視察大江南北。|0
mouzaakdung/029/029_123.opus|永別喇，豐澤園！你唔係去廬山開會。|0
mouzaakdung/029/029_124.opus|永別喇，紫光閣！你唔係去重訪故地井岡山。|0
mouzaakdung/029/029_125.opus|永別喇，靜谷！你唔係去北戴河暢游大海。|0
mouzaakdung/029/029_126.opus|永別喇，游泳池嘅舊屋！你唔係去天安門城樓，檢閲百萬大軍。|0
mouzaakdung/029/029_127.opus|永別喇，二零二新屋！你要去一個永遠唔會返嚟嘅地方。|0
mouzaakdung/029/029_128.opus|永別喇，中南海！毛澤東嚟唔切同你一一道別，佢就永遠離開嘞。|0
mouzaakdung/029/029_129.opus|無疑呢啲地方，喺好長嘅一段時間之內，會因為毛澤東嘅逝世，而留下一頁歷史，一啲痕跡，一啲回顧，一片空白。|0
mouzaakdung/029/029_130.opus|靈車隊喺中秋嘅深夜，喺府右街嘅路上慢慢前行，向住人民大會堂流動。|0
mouzaakdung/029/029_131.opus|府右街、長安街，今晚係咁乾淨係咁寧靜。|0
mouzaakdung/029/029_132.opus|兩旁嘅樹木，沐浴喺清冷嘅銀色月光之下，逳都唔逳。|0
mouzaakdung/029/029_133.opus|街道兩旁今晚係五步一崗，十步一哨，荷槍實彈嘅戰士們顯得格外嚴肅。|0
mouzaakdung/029/029_134.opus|微微嘅秋風吹動住靈車嘅黑紗、黑花，冇哀樂，冇哭聲，只有沉寂，只有凝重。|0
mouzaakdung/029/029_135.opus|靈車，已經喺長安街上，從西向東慢慢噉流動。|0
mouzaakdung/029/029_136.opus|從中南海到人民大會堂，今晚嘅路程點解顯得咁遙遠，咁漫長呢？|0
mouzaakdung/029/029_137.opus|靈車隊終於到達大會堂正門喇，大會堂正面嘅大廳裏便，燈火通明。|0
mouzaakdung/029/029_138.opus|毛澤東嘅遺體，畀人抬住放喺大廳中央早就擺好嘅平台上面。|0
mouzaakdung/029/029_139.opus|華國鋒、陳錫聯在前，張春橋、王洪文在後。|0
mouzaakdung/029/029_140.opus|四個人拉住一面火紅嘅黨旗，輕輕噉冚喺毛澤東嘅遺體上。|0
mouzaakdung/029/029_141.opus|冚完之後，又四面拉一拉，一面黨旗覆蓋住佢嘅身軀。|0
mouzaakdung/029/029_142.opus|跟住，又蓋上咗水晶玻璃棺罩，喺水晶棺嘅四周圍，擺放咗鮮花、翠柏。|0
mouzaakdung/029/029_143.opus|一切都佈置完畢嘞，政治局委員留低四個人今晚守靈。|0
mouzaakdung/029/029_144.opus|人民大會堂裏便，已經冇小孟嘅事喇，佢坐汽車返去中南海。|0
mouzaakdung/029/029_145.opus|呢個時候東方破曉，曙光升起，小孟又返到毛澤東嘅臥室。|0
mouzaakdung/029/029_146.opus|佢同小張兩個人都唔知應該做乜嘢，整理啲乜嘢。|0
mouzaakdung/029/029_147.opus|佢哋依舊好似傻咗噉坐喺沙發上，坐喺嗰張佢哋曾經多次坐過嘅，嗰張離開主席床邊，只有兩米遠嘅沙發上。|0
mouzaakdung/029/029_148.opus|毛澤東嗰張闊大嘅木床，而家顯得係咁平整、光滑、潔淨。|0
mouzaakdung/029/029_149.opus|一張白色嘅被單將佢平平噉覆蓋住。|0
mouzaakdung/029/029_150.opus|呢張床嘅主人，曾經係咁親密嘅主人，永遠唔會喺上便就寢喇，永遠唔會喺上面睇書，同人談話喇。|0
mouzaakdung/029/029_151.opus|小孟，毛澤東嘅半個小同鄉，毛澤東身邊嘅最後一名護士。|0
mouzaakdung/029/029_152.opus|當毛澤東離開中南海之後，佢仲留喺中南海裏便度過咗一個幾月嘅時光。|0
mouzaakdung/029/029_153.opus|佢唔使輪流值班嘞；|0
mouzaakdung/029/029_154.opus|佢亦唔使為咗揸緊時間休息，再服用速可眠嘞。|0
mouzaakdung/029/029_155.opus|喺一個多月裏便，佢每日都喺毛澤東嘅臥室、書房裏便整理，整理。|0
mouzaakdung/029/029_156.opus|生活用品、文件、書籍，既要封存，又要儘量噉留低最後嘅印跡，毛澤東生活嘅印跡，要保留住佢留低嘅一點一滴嘅痕跡。|0
mouzaakdung/029/029_157.opus|呢啲書、呢啲文件、呢條毛巾、呢張床單、呢件灰色中山裝、呢條肥大嘅西服褲、呢個飲水嘅杯，等等等等，都有一段歷史。|0
mouzaakdung/029/029_158.opus|中南海，仲唔能夠告別。|0
mouzaakdung/029/029_159.opus|你將永遠留喺小孟嘅生活裏便，永遠留喺佢生命嘅旅途之中，永遠，留喺佢嘅記憶之中。|0
